1. schůze: {}
10. schůze:
  Poslanec Andrej Babiš:
  - '

    Samozřejmě také dobře víme, že vysoké ceny elektřiny zasáhly celou společnost
    a že nejvíce zasažené jsou firmy z energeticky náročných odvětví. Pro menší a
    střední podniky jsme ve spolupráci s Národní rozvojovou bankou připravili rozšíření
    programu Záruka, prostřednictvím kterého pomůžeme podnikatelům získat komerční
    úvěry jen s minimálními úroky. Pro větší firmy zvažujeme také znovu spustit takzvané
    kompenzace nepřímých nákladů, tedy produkt, který v loňském roce ještě minulá
    vláda vyplatila, ale pak už ho zase zapomněla dát do státního rozpočtu, dokonce
    už v době, kdy ten státní rozpočet vznikal. A v neposlední řadě uvažujeme ještě
    o možnosti zřídit státního obchodníka s elektřinou. '
  - 'V některých okolních zemích, jako je Slovensko nebo Maďarsko, vidíme, že státy
    zmrazily nebo výrazně regulovaly ceny energií. Já jsem tady dostal přehled toho
    od svých předřečníků, co státy dělají a nedělají. My jsme prošli 26 států - ne
    všechny - Evropské unie a Velkou Británii opatření po opatření, dívali jsme se
    na to, co je vhodné pro nás, co by se dalo nejlépe použít. Vy jste všichni zapomněli
    zmínit ty státy, které se chovají stejně jako my - Skandinávii, Rakousko - které
    to opatření, které jste zmínili, zavedly až dnes, ale až do včerejška neměly vůbec
    žádné opatření a tu inflaci ve srovnání s námi mají více než o polovinu nižší. '
  - 'Na našem energetickém trhu je situace trošku jiná než na Slovensku nebo v Maďarsku,
    a my proto hledáme jiné řešení, které by nám umožnilo zajistit nižší cenu energií
    alespoň pro ty nejpotřebnější. A zrovna ten model státního obchodníka s elektřinou,
    ať už je to separátní entita, nebo je to pověřený nějaký státní nebo polostátní
    podnik, anebo vysoutěžíme někoho, koho touto rolí pověříme, se nám zatím jeví
    jako velmi vhodná varianta. Tento soubor opatření pomůže těm nejpotřebnějším a
    zajistí nejen rychlou pomoc, ale také nastaví dlouhodobá pravidla tak, aby se
    už neopakovala podobná krize jako ta, která nastala loni na podzim. '
  - 'Samozřejmě že řešíme na rozdíl od našich předchůdců celou řadu otázek ve spolupráci
    s jinými státy, s takzvanými like-minded státy, tedy státy stejného smýšlení,
    na úrovni Evropské unie. Řešíme otázky povolenek, řešíme otázky taxonomií, řešíme
    spoustu věcí, které budou rozhodující pro budoucnost této země, pro její domácnosti,
    pro její podnikatele. '
  - 'Ale jak už jsem říkal, já nebudu rozhazovat peníze z helikoptéry, nebudu se ani
    fotit s pávy, nebudu chodit ani do každého televizního pořadu a ke všemu se vyjadřovat.
    Já chci pracovat pro tuhle zemi a chci pro ni pracovat tak, abych nezvyšoval tlak
    na růst inflace, abych nezadlužoval naše děti a naše vnoučata, protože rozpustit
    v ekonomice tolik peněz, jako to udělala minulá vláda, má snad jediný smysl: v
    tom mnohasetmiliardovém měřítku se lehce ztratí pár milionů na fotografie s pávy
    nebo stamiliony pro nějaký holding. Děkuji za pozornost. (Potlesk zprava.) '
  - ' '
  - 'Místopředseda PSP Jan Skopeček: Další přihlášení s přednostním právem je pan
    poslanec Babiš. Pane poslanče, máte slovo. '
  - ' '
  - 'Poslanec Andrej Babiš: Dobrý den, kolegyně, kolegové. Já se nestačím divit, co
    jediný člen vlády, který má ekonomické vzdělání, nová superstar, která - ano,
    jediný (má) ekonomické vzdělání. A my dva, pane ministře, můžeme soutěžit. Já
    jsem absolvoval stejnou školu jako vy. A my se známe přece dlouho, chodil jste
    s rodinou do sokolovny do Průhonic. (Smích v sále.) V životopise máte napsané,
    že jste dělal nějakého poradce, kde vás odložili. A legendární věta Treichla na
    Slovensku je, že Slovensku se daří navzdory Síkelovi. To si všichni pamatují.
    (Potlesk části poslanců.) '
  - 'Já nechápu, proč paní Schillerovou tady urážíte? Z jakého titulu? Ta vaše arogance,
    to je jako neuvěřitelné. Ty kecy, já se nestačím divit. Vy jste přišel z banky,
    vy celý život žijete v bance a to normálně, to ani klasický politik nemůže říct.
    Utrácíte - vy jste nic neutratil, na rozdíl tedy od pana ministra Jurečky, který
    utratil pro 21 000 lidí pár drobných. Vy jste nic neutratil, vy jste nic nevymyslel,
    vy tady demagogicky lžete o Bohemia Energy. ERÚ je nezávislý úřad a vy tady podsouváte,
    že naše vláda s tím mohla něco udělat. A já jsem se ptal ERÚ. To je zajímavé,
    že účastníci trhu museli vědět, že hraje letadlo pan Písařík, že spekuluje na
    pokles ceny, a vždycky mu to vyšlo. A potom mu to nevyšlo. '
  - 'Neuvěřitelná drzost, pane ministře, z vaší strany. Co to tu povídáte! Co tady
    povídáte o volbách? Nemá to nic společného s volbami! A my jsme byli první. A
    já jsem byl v šoku, když jsem se to dozvěděl, a ptal jsem se, jak je to možné!
    A jak je to možné? No protože to je náš slavný Brusel! Liberalizace! Když tady
    kradli DPH na pohonné hmoty, karusely, všichni účastníci trhu věděli, že neplatí
    daně! A proč ERÚ nezasáhlo? Proč tedy, když je nezávislé? Ale když to vyřešíte,
    já vám budu tleskat. I když uděláte nový energetický zákon, který ochrání, ochrání
    naše spotřebitele. Ale proč vy tady lžete a házíte to na nás, tak to je skutečně
    (nesrozumitelné). Vaše vláda vůbec nechápe, co je to inflace. Vy mě bavíte v tom,
    vy vlastně říkáte: lidi, dáme vám peníze a bude inflace. Vy vlastně říkáte: nedáme
    lidem peníze, no tak si nic nekoupí, nebude inflace. No, to je úplně geniální!
    To fakt, to musel vymyslet velký myslitel ve vaší vládě! (Poslanci hnutí ANO tleskají.) '
  - 'Vždyť tomu vůbec nerozumíte! Vůbec. Proč stále říkáte o nějakém zadlužení? Jaké
    zadlužení je? (Smích v sále.) Vy neznáte? Ale pane Jurečko, já se k vám dostanu.
    (Smích v sále.) Vy jako absolvent, vy jako bývalý dealer AGRO 2000, ne, taky se
    známe dlouho, taky tomu nerozumíte. (Smích a potlesk v sále.) Takže já vám to
    tady řeknu, protože to je jenom trojčlenka. Pan ministr říkal, že my máme nějakou
    inflaci, že my jako, my jsme lednová inflace. Ale my jsme jasně řekli, že tu inflaci
    nedá nikdo! Jedině že by Lipavský vyjednal s ropným kartelem u šejků lepší cenu
    ropy nebo že by skočil za Putinem a že by vyjednal nějakou cenu na plyn.  '
11. schůze:
  Poslanec Andrej Babiš:
  - '

    Takže my bychom se rádi dozvěděli víc k tomu rozpočtu, ohledně, samozřejmě, jak
    tedy zastavíte, jak říká pan premiér, tu inflaci. To mě bude strašně zajímat.
    Mohl by ještě pan premiér říct, že kdy to zastaví vlastně. Jestli to zastaví do
    konce března, nebo kdy to zastaví. Protože z podstaty je to nesmysl a já nechápu,
    proč mu to někdo píše do těch projevů. '
  - 'Já myslím, že jsme dneska slyšeli pana prezidenta v nejlepší formě, že to jeho
    expozé bylo skvělé. Je ekonom, samozřejmě. Ale já za sebe můžu jenom říct, že
    naše hnutí vždycky snižovalo daně. My jsme je snížili za 509 miliard. Ano. Já
    si myslím, že máme nízké daně, abychom byli atraktivní pro naše firmy, pro zahraniční
    investory, ale to je samozřejmě na vás, protože ODS vždycky před volbami slibovala,
    že nebude navyšovat daně, potom jste navyšovali. Stále jsme slyšeli, že někdo
    musí zrušit tu superhrubou mzdu, to jsme slyšeli čtyři roky Sobotkovy vlády, to
    se nepovedlo. Teď jsme to udělali a já si myslím, že je to dobře. A já si nemyslím...
    Vlastně kdybych přijal tu vaši rétoriku... A tady pan prezident říká: ODS a hnutí
    ANO zrušily superhrubou mzdu. Snížili jsme lidem daně. A já myslím, že je to dobře.
    Ale to B, které vy říkáte... Vy vlastně říkáte: No my jsme zrušili superhrubou
    mzdu, mají nízké daně a kvůli tomu je ta inflace! To je nesmysl! Absolutní nesmysl.
    Absolutní nesmysl. A podívejte se na ty úspory domácností. (Poznámka od stolku
    zpravodajů.) Já vím. Ale vy říkáte, že to, že jsme dali lidem peníze, a dali jsme
    jim to v rámci covidu, ale vy jste jim to dali taky, protože vy jste s námi hlasovali
    pro snížení té daně. Z toho vyplývá, že vlastně sami sebe kritizujete. A je to
    nesmysl. Já si myslím, že to tak není. A samozřejmě že stoupají ceny. No tak tam,
    kde je něčeho málo... Ano, když ty firmy nemají z čeho vyrábět a je toho málo,
    tak je inflace. Ale to všechno většinou přichází, drtivě to přichází ze zahraničí. '
  - 'Já myslím, že v tomhle směru je to jasné. A bylo by dobré, abyste to už neříkali.
    Já chápu, že to budete stále opakovat, a jak máme špatné finance, a samozřejmě
    účelově říkat, kolik se navýšilo dluhu. No ano, ale my to můžeme rozepsat na rozdíl
    od toho dluhu, co tam nasekal za vašich vlád Kalousek, ten měl 690 miliard. A
    kam to šlo? Vždyť ty firmy nedostaly ani korunu - 2009 nedostaly ani korunu ty
    firmy, já si to dobře pamatuju. A my jsme dali. My jsme dali stovky miliard, takže
    to je ten rozdíl. '
  - 'Takže já bych už dlouho nezdržoval, já jsem se k rozpočtu vyjádřil. My bychom
    tedy rádi viděli ten rozpis těch 77 miliard. Pro nás jsou to škrty. Vy říkáte,
    že jsou to úspory. Vy říkáte, že jste neomezili investice, my říkáme ano. A my
    vám dodáme seznam. A klidně vyzývám všechny starosty a primátory a hejtmany, kteří
    nebudou mít dostatek peněz na nějaké investice, nechť přijdou. Ale já jsem to
    dělal i za naší vlády, protože já jsem přesvědčený o tom, že se máme z této krize
    proinvestovat. Vy se vůbec nezabýváte zdroji z Evropy. Chcete zrušit EET, z kterého
    vypadlo 33 miliard. Chápu, že je to vaše politická mantra a jenom potvrzení toho,
    že asi pro vás ti poctiví podnikatelé nejsou dost dobří. '
  - 'Takže pokud samozřejmě nám vyhovíte a dodáte nám nějaké podklady, tak se s tím
    rádi obeznámíme. A když skutečně budete šetřit, skutečně, ale absolutně, ale ne
    na lidech, jako jste začali, a investicích, tak máte rozhodně naši podporu. Děkuju
    za vaši pozornost. (Potlesk poslanců ANO.) '
  - ' '
  - 'Místopředsedkyně PSP Olga Richterová: Děkuji. A než dám prostor faktickým, které
    váš projev vyvolal, tak došlé omluvy: pan místopředseda Skopeček mezi 15.00 a
    16.30 z dnešního jednacího dne. Poté se omlouvá pan poslanec Josef Bělica, a sice
    dnes mezi 18.30 až do konce jednacího dne z rodinných důvodů. A potom pan poslanec
    Feranec v rozmezí celého jednacího týdne od 15. února ze zdravotních důvodů. To
    byly došlé omluvy. '
  - 'A nyní jste tedy, pane ministře, na řadě s faktickou. Pan ministr financí a potom
    se může připravit pan poslanec Josef Bernard. Pane ministře, s faktickou. Máte
    slovo, prosím. '
  - ' '
  - 'Ministr financí ČR Zbyněk Stanjura  Děkuji za slovo. Já jsem se fakt poctivě
    snažil dělat si poznámky, ale když kočička s pejskem vařili dort, tak to bylo
    mnohem konzistentnější než projev Andreje Babiše zleva doprava, nahoru dolů, trojitý
    odpíchnutý rittberger, zase zpátky. V tom se podle mě nevyznal vůbec nikdo. Nicméně
    pár poznámek. '
  - 'Nelogičností. Pan poslanec Babiš nejdřív řekne: města a obce mají 330 miliard,
    to je hrozné, nevědí, co s tím, aby za tři minuty říkal: ten stát těm městům a
    obcím dává málo. Tak buď platí jedno, nebo platí druhé. Protože kdybychom tam
    dali víc, tak řeknete, že nemají na účtech 330 miliard, ale že tam mají 360. '
  - 'Ale mě zaujala ta vata, jak tam máme vatu 9 miliard. Bavme se o 5 miliardách,
    protože vy jste do návrhu rozpočtu napsali 45. Pokud přijmu slova Andreje Babiše,
    že to bude 41, tak vy sami jste si tam napsali vatu 4 miliardy. My jsme tam dali
    5, říkal jsem z důvodu obezřetnosti kvůli inflaci a zvyšujícím se úrokovým mírám. '
  - 'Já jsem s ministry nebojoval, to máte pravdu. Náš premiér není generální ředitel
    holdingu a ministři nejsou jeho odborní náměstci. My jsme si všichni rovni a my
    jsme návrh rozpočtu projednávali v celku, pohromadě, jako tým. '
  - 'Nevím, proč jste si zamiloval pro dnešek jméno Ceausescu, které zmínil pan prezident
    Zeman. Pak mě napadlo, že jste byl ve stejné době jako Ceausescu členem komunistické
    strany. (Poslanci ANO buší do lavic.) '
  - ' '
  - 'Místopředsedkyně PSP Olga Richterová: A nyní prosím, s faktickou pan poslanec
    Josef Bernard. Prosím, vaše dvě minuty. '
  - ' '
  - 'Poslanec Josef Bernard: Já nebudu dlouho zdržovat, já mám těch poznámek víc.
    Já si to potom nechám na to své shrnutí. Ale možná tři poznámky. Mám tady těch
    77 miliard. (Ukazuje příslušný materiál.) Vypočítám je, nemám na to teď čas. Přednesu
    je tady na plénu Sněmovny. '
  - 'Pane expremiére, s dovolením přes předsedající. To porovnání státního dluhu v
    letech 2014 a 2020 bylo už zmatečné. To tady naznačovala paní exministryně financí,
    ona to potom asi narovná. '
  - 'Ale čemu se chci věnovat, ty vaše úvahy k inflaci, pane expremiére, jsou opravdu
    chybné. Opravdu chybné. A já mám dojem, že si tu úplně pleteme zásadní principy
    inflace. Vy jste říkal: dělejte něco s tou inflací, vraťte těch 62 miliard, které
    vám tam přistály, vraťte ty slevy na jízdné. Víte, já jsem vyučený a tam byl jeden
    pan mistr a ten vždycky říkal: "Furt to řežu, furt to řežu a furt je to krátký."
    A to je přesně ten váš recept: furt nalévám peníze, furt nalévám peníze a furt
    se mi zvyšuje inflace. No jo, ale takhle inflace funguje! Inflace je pokles kupní
    síly peněz. Následuje rychlejší nárůst množství peněz v oběhu než růst výroby.
    A teď si odpovězte na otázku, jestli když zlevníte cenu energií tímto státním
    zásahem, jestli jste zabojoval s růstem inflace. Nezabojoval. Já neříkám, můžeme
    tu vést spory, bavit se o tom, jak pomáhat občanům, něco na těch vašich názorech
    může být, ale určitě tím nebudete snižovat inflaci. A to není definice inflace
    moje, to je definice inflace pana Friedmana, nositele Nobelovy ceny. '
  - ' '
  - 'Místopředsedkyně PSP Olga Richterová: Děkuji za dodržení času. A nyní můžu zrekapitulovat,
    jaká jsou přihlášená přednostní práva. (Poslanec Babiš z prostoru před řečnickým
    pultíkem: Já mám faktickou!) Ještě faktická, dobře. Prosím s faktickou, vaše dvě
    minuty. '
  - ' '
  - 'Poslanec Andrej Babiš: Mě vždycky šokuje, když mě tady poučují lidi, kteří o
    tom nic nevědí, pane bývalý exhejtmane. Víte, co je to Ministerstvo financí? To
    je tabulka. Můžu vám to ukázat? (Poodchází ke stolku zpravodajů a hovoří s poslancem
    Bernardem mimo mikrofon.) '
  - ' '
  - 'Místopředsedkyně PSP Olga Richterová: Prosím, je potřeba hovořit na mikrofon. '
  - ' '
  - 'Poslanec Andrej Babiš: Tak tu nevykládejte nějaké bludy a nelžete. Obsluha státního
    dluhu 2013 byla 51 miliard a 2016 byla 40. Tak co mě tady poučujete? Nemáte na
    to ani vzdělání, ani zkušenosti, ani nic! A vy jste asi neslyšel, co jsem mluvil
    o inflaci? Já jsem neříkal, že Fiala, pan premiér Fiala způsobil inflaci. On říká,
    že lednová inflace je díky nám. Já jsem řekl, že inflace se nedá kontrolovat a
    že vy máte lidem dát ty peníze, které jste zinkasovali z inflace. Tak zkuste poslouchat
    příště. Jste úplně mimo! '
  - ' '
  - 'Místopředsedkyně PSP Olga Richterová: Ano. A s faktickou pan poslanec Josef Bernard.
    Příště prosím prostřednictvím paní předsedající.  '
12. schůze:
  Poslanec Andrej Babiš:
  - '

    A nyní bych požádala, aby k řečnickému pultu přišel s přednostním právem pan předseda
    hnutí ANO pan Andrej Babiš. Připraví se paní ministryně pro životní prostředí.
    Pane předsedo, máte slovo. '
  - ' '
  - 'Poslanec Andrej Babiš: Děkuji za slovo. Dobrý den, vážená paní předsedající,
    vážené poslankyně, vážení poslanci. I přesto, že probíhá konflikt na Ukrajině,
    který sleduje celý svět a kde došlo k porušení mezinárodního práva, k invazi a
    aktu agrese vůči suverénnímu ukrajinskému státu, nepouštíme ze zřetele zájmy obyvatel
    Libereckého kraje, našich občanů, kteří v těchto chvílích zažívají obrovský problém.
    Problém Turów. Problém způsobený vládou pana premiéra Petra Fialy. A já bych chtěl
    ve svém projevu mluvit nejenom o Turówu, ale taky o vodě. '
  - 'Podle mého názoru každý den, kdy tato vláda nepracuje, je pro Česko skutečným
    požehnáním. Tato vláda nám do Sněmovny poslala tři věci a čistým výsledkem jsou
    tři průšvihy. První byl pandemický zákon, který si vláda protrucovala. Druhým
    je státní rozpočet, který je totálně zpackaný, a jak já říkám, je to celé domatlané.
    A já znovu chci požádat pana premiéra, aby nám dal rozpis těch takzvaných úspor,
    těch 77 miliard. Co vám spadlo do klína, vaší vládě, těch 62,4 miliardy z titulu
    vysoké inflace a odvodů, tak to jsem vám už rozepsal a navrhl, tak možná by bylo
    dobré o tom přemýšlet. A třetí je samozřejmě naprosto nepoužitelná selektivní
    podpora lidem v době, kdy se zdražují energie. '
  - 'Všechny tyto průšvihy však trumfuje dnešní téma a to je smlouva Turów, kterou
    tato vláda schválila v takovém utajení, že ani někteří ministři nevěděli, o čem
    vlastně hlasují. Kauza Turów je věc, která se mě osobně dotýká, protože ochrana
    vody je věc, na které mi záleží dlouhodobě. V roce 2019, kdy jsem navštívil jižní
    Moravu v době, kdy zažívala kritické sucho, pomáhal jsem najít nové projekty,
    které by bránily suchu. Ve stejném roce jsme organizovali a pomáhali organizovat
    výstavu Voda a civilizace, aby z Prahy projela i zbytek republiky. Měla obrovský
    úspěch a spousta lidí ji navštívila. '
  - 'Byla to naše vláda, která dala v roce 2014 na boj se suchem, povodněmi a na ochranu
    vodních zdrojů 16,5 miliardy korun. Podpořili jsme více než 21,5 tisíce projektů,
    konkrétně jsme finančně pomohli 911 projektům obcí na nový nebo posílený zdroj
    pitné vody za 1,2 miliardy korun. Dále jsme podpořili 71 projektů na výstavbu
    či rekonstrukci vodovodů, vodovodních přivaděčů a úpraven vody asi za miliardu
    korun. Taky více než 10 000 projektů výsadby zeleně, revitalizace vodních toků,
    obnovy mokřadů a tůní či budování mokřadů za 8 miliard korun, 8 322 projektů domácností
    v programu Dešťovka částkou 320 milionů korun nebo 167 projektů na zlepšení hospodaření
    se srážkovou vodou v obcích za 584 milionů korun. Byla to naše vláda, která v
    roce 2020 připravila velkou novelu vodního zákona řešící sucho. A byli jsme to
    my, kdo spustil nový výzkumný program Ministerstva životního prostředí nazvaný
    Prostředí pro život, ve kterém je připraveno 3,8 miliardy korun, na výzkum a na
    inovace spojené se suchem a problematikou klimatické změny je vyhrazeno 50 % těchto
    prostředků, tedy nejméně 1,9 miliardy korun. '
  - 'Vždy když jsem navštívil Izrael, tak jsem s obdivem sledoval, jak umí nakládat
    s vodou. Pomohli jsme v České republice vydat knížku Budiž voda, kterou napsal
    Seth Siegel a je jednou z nejúspěšnějších knih u nás. Vznikala ve spolupráci s
    naším ministrem Richardem Brabcem. A já vám všem doporučuji, abyste si ji taky
    všichni přečetli předtím, než tady někdo bude mluvit o vodě. Protože mě by fakt
    zajímalo, zda si myslíte, že by podobnou dohodu jako pan premiér Fiala podepsali
    Izraelci. Určitě ne. Protože vědí, že voda je strategická surovina a bez vody
    není život. A mně se zdá, že vláda trpí nějakým výpadkem paměti. Vláda si totiž
    nepamatuje, že Česká republika v posledních letech několikrát řešila problém sucha.
    To si fakt nepamatují, že jsme měli problém s rozpraskanou půdou? Média tehdy
    psala: Pokračující sucho a nedostatek srážek by v budoucnu mohl ovlivnit pokles
    českého HDP až o 1,6 %. Vědci z Centra pro vodu, půdu a krajinu při České zemědělské
    univerzitě vyčíslili, že by pokles činil až 80 miliard korun. '
  - 'Ale já chápu, že když někomu voda z kohoutku teče, tak se to neřeší. Ale na hranicích
    s Turówem to tak samozřejmě opravdu není, protože ti, co hlasovali ve vládě pro
    tuto dohodu, hodili české občany přes palubu. Protože možná je to překvapí, ale
    tady nejde jen o to, že ti lidé nebudou mít vodu, ale tamní krajina se promění
    v poušť. A proč? Protože tato vláda schválila dohodu, která je pro Českou republiku
    nevýhodná, a vůbec jim nešlo k české občany. '
  - 'Samozřejmě nás to nemůže překvapit, protože ODS se chová k vodě macešsky už roky.
    Stačí si připomenout privatizaci vodovodů v 90. letech. Byla to právě ODS, která
    za podivných okolností privatizovala vodovody a kanalizace, a je to samozřejmě
    jejich odpovědnost, že v řadě regionů je dnes voda dražší. Ano, je to jejich vina,
    že dnes třeba v Praze je cena vody 107 korun a je to dražší voda než v Berlíně,
    Vídni, Curychu, Barceloně a Paříži. Praha 107, Paříž 55 korun za kubík, Barcelona
    50, Curych 60, Vídeň 71, Berlín 73. Praha je jednička. Nejdražší voda v Evropě.
    A toto jsou ceny, které vycházejí ve srovnání z odborného serveru Water News Europe.
    A také z toho vychází, že Praha má dokonce dvakrát dražší vodu než obyvatelé Varšavy
    nebo Říma. Neuvěřitelné. '
  - 'Je příznačné, že vláda pana premiéra Fialy hodila přes palubu občany, kteří mají
    už dneska jednu z nejdražších vod v rámci celé České republiky. Pokud tedy vůbec
    nějakou mají, protože kvůli pětikoalici možná už nebudou mít ani tu drahou. Tato
    vláda naprosto kapitulovala v nepochopitelné chvíli, totiž 3. února 2022, tedy
    ve chvíli, kdy advokát Soudního dvora Evropské unie dal za pravdu České republice
    ve sporu o pokračování těžby v polském hnědouhelném dole Turów. Polsko podle něj
    porušilo unijní právo, když neposoudilo vliv nových prací v dole poblíž českých
    hranic na životní prostředí. Advokátovo stanovisko není pro soudce závazné, většinou
    k němu však přihlížejí. '
  - 'Takže abych to shrnul. Nová vláda zásadně ustoupila z našich pozic, z toho, co
    jsme vyjednávali, a ve chvíli, když už to vypadalo, že skutečně Česká republika
    vyhraje. A když to říkám, že ustoupili, tak opravdu za zvláštních okolností. Za
    prvé nová vláda skočila na lep Polsku s tím, že ona slavná stěna, která má bránit
    odtoku vody z Česka, je postavena kvůli nám. No právě že není. Postavila ji polská
    strana proto, aby jim naše voda netekla do dolu. A další bod, od ledna taky víme,
    že ona stěna sice měla bránit odtoku vody, ale nebrání. A aby také bránila, když
    stojí o jeden kilometr jinde, než bychom potřebovali! Jasně to vyplývá z výsledku
    lednové hydrologické studie. A těch prohřešků ve smlouvě je samozřejmě víc.  '
13. schůze:
  Poslanec Andrej Babiš:
  - ' '
  - 'Předsedkyně PSP Markéta Pekarová Adamová  A nyní vystoupí pan předseda Babiš
    se stanoviskem klubu hnutí ANO a následuje vystoupení pana místopředsedy Skopečka.
    Prosím, máte slovo. '
  - ' '
  - 'Poslanec Andrej Babiš: Děkuji za slovo. Vážená paní předsedkyně, vážené poslankyně,
    vážení poslanci, vážená vládo, slovu válka jsem se při diskusích o ukrajinsko-ruském
    konfliktu dlouho vyhýbal, asi i proto, že pro moji generaci, která vyrostla s
    vědomím hrůz druhé světové války, s vědomím hrůz bipolárního světa, v atmosféře
    studené války a za událostí, jako byla kubánská krize, je termín válka příliš
    silný. V současné době tak i s ohledem na informace, které nám přichází z Ukrajiny,
    už musím toto slovo použít. '
  - 'Ze strany Ruska jde o akt, který jednoznačně válku vyvolává. Odmítám použít slovo
    invaze, které jako první po přepadení Ukrajiny použil Vladimir Putin. Nejde o
    invazi, ale o regulérní zahájení války, a takový krok je třeba nejen tvrdě odsoudit,
    ale především se vůči němu i jasně postavit. Musíme jasně podpořit Ukrajinu a
    všechny Ukrajince v jejich boji za mír a za zachování svobody - za prvé kvůli
    tomu, že zlu nelze ustupovat, za druhé máme povinnost to udělat i proto, že Ukrajinci
    jsou největší menšinou u nás v České republice. '
  - 'Známe je jako slušné a pracovité lidi, jsou to naši přátelé a přátelům musíme
    pomáhat. Volají mi z různých českých firem, že mají strach o své kolegy, a ptají
    se, co se bude dít. A já jim rozumím, řada z nich nyní zažívá nebo brzo zažije
    nepříjemné momenty překvapení, že se s nimi jejich kamarádi, kolegové, sousedi
    a přátelé budou loučit, protože dostanou povolávací rozkaz do ukrajinské armády. '
  - 'Chtěl bych vás všechny poprosit o to, abyste byli v duchu s nimi, abyste pomohli
    všem, kterým odjíždí manželé a otcové do války. Musím říct, že je to něco strašného,
    co jsem si myslel, že nikdy nezažiji. Přiznávám, že jsem velice zklamán tím, že
    diplomatická jednání nikam nevedla, a pan premiér by se měl dnes večer zeptat
    francouzského prezidenta Emmanuela Macrona, proč selhala jednání s Putinem. '
  - 'To však neznamená, že máme na mírové řešení rezignovat. Naopak, nyní více než
    kdykoliv dříve bychom měli být jednotní a postupovat společně v rámci Evropské
    unie a NATO. Situace je vážná, a proto v této věci nebudeme vládě opozicí. Chtěl
    bych tímto jasně deklarovat, že hnutí ANO podporuje premiéra Petra Fialu a jeho
    vládu v krocích proti ruské agresi na Ukrajině. (Potlesk v sále.) '
  - 'Zažili jsme kauzu Vrbětice, víme tedy, s kým máme tu čest. Řešili jsme to aktivně
    a vyhostili jsme z Česka ruské agenty a diplomaty a zaměstnance ruské ambasády.
    Poprvé to byli 3 diplomaté v roce 2018 a loni jsme pak vyhostili dalších 63 lidí
    z ruského velvyslanectví. A já jsem rád, že dnes prezident Miloš Zeman vystoupil,
    dal jasné stanovisko k této události a je dobře, že bude konat v souladu a v koordinaci
    s vládou. '
  - 'V současné době musíme udělat maximum pro to, abychom usnadnili život Ukrajincům,
    kteří zde žijí. Je dobře, že Ministerstvo vnitra dnes oznámilo, že i ti, kterým
    zde končí pobytové povolení, zde mohou zůstat. Ale je potřeba aktivně pomoci těm,
    kteří budou muset opustit své domovy a hledat bezpečí v naší zemi. Nikdo nechce
    dobrovolně opustit svůj domov, i proto bych byl rád, abychom těmto lidem připravili
    co nejlepší uvítání a pomoc. Zároveň jsme ale povinni začít i aktivně organizovat
    humanitární pomoc. '
  - 'Vím, že to, co nyní řeknu, se může otočit proti mně, ale chtěl bych požádat všechny
    naše občany o zdrženlivost vůči Rusům v Česku. Zdaleka ne všichni Rusové s kroky
    Vladimira Putina souhlasí, a dovolím si tvrdit, že řada z nich právě před jeho
    politikou k nám utekla. To však neznamená, že bychom nemohli být aktivní v sankcích
    vůči těm ruským podnikatelům, kteří Putinův režim z Česka podporují. '
  - 'Naše bezpečnostní situace se v tuto chvíli zásadně mění. Investice do obrany
    musí mít prioritu. Musíme mobilizovat náš vojenský průmysl a zdroje, lépe vybavit
    naši armádu a dál investovat do kybernetické bezpečnosti. Naše armáda by měla
    zrychlit navyšování počtu profesionálních vojáků a urychlit nábor. V otázkách
    obrany a národní bezpečnosti musí být naše politika jednotná a rád bych připomněl,
    že po dobu, co hnutí ANO bylo ve vládě, tedy od roku 2014 do roku 2021, jsme navýšili
    rozpočet armády o více než 100 %. '
  - 'Chtěl bych poděkovat vládě, že dnes uvolnila peníze na humanitární pomoc. Je
    třeba si přiznat, že aktuální situace na Ukrajině bude mít vliv na naši životní
    úroveň, na naše obyvatele a na naši ekonomiku. Naše hospodářství a veřejné finance
    jsou v dobré kondici, nicméně jsme v postcovidové době. Došlo k zpřetrhání dodavatelských
    řetězců, máme tady inflaci, ceny energií stoupají a bylo by možná dobré, aby skutečně
    Evropská unie, Evropská komise se znovu zamyslela nad možná přehnaně ambiciózními
    zelenými plány, nad Green Dealem. A možná by bylo dobré, aby pan premiér zkusil
    znovu otevřít revizi a směrnici MiFID na emisní povolenky, která má dopad na ceny
    elektřiny, a samozřejmě je to otázka plynu. Čím víc tlačíme na Green Deal, tím
    víc je tlak na ceny energií a tím víc máme problém, že naše teplárenství má nahradit
    uhlí plynem, právě ruským plynem, na kterém jsme závislí. A tyhle věci bychom
    měli promyslet i na úrovni Evropy a možná změnit konečně strategii, strategii,
    po které my voláme, abychom byli rozumní. '
  - 'Takže děkuji vládě za ten postup, za ten přístup a my jako opozice samozřejmě,
    znovu opakuji, vládu v těchto krocích podporujeme. Děkuji. (Potlesk v sále.) '
  - ' '
  - 'Předsedkyně PSP Markéta Pekarová Adamová  Nyní vystoupí pan místopředseda Skopeček
    a následuje pan poslanec Bašta. Prosím, pane místopředsedo. '
  - ' '
  - 'Místopředseda PSP Jan Skopeček: Vážená paní předsedkyně, pane premiére, kolegyně,
    kolegové, jednak děkuji za ta předešlá vystoupení, vážím si velmi i slov opozice,
    a dovolte, abych i za celý poslanecký klub občanských demokratů jednoznačně odsoudil
    akt vojenské agrese Ruské federace vůči Ukrajině. Nepřátelské kroky Ruské federace
    vůči Ukrajině, které dnešní ráno vyvrcholily bezprecedentním narušením suverenity
    Ukrajiny, nemají a nemohou mít žádné ospravedlnění. Jsou v hrubém rozporu nejen
    s mezinárodním právem, právem každé země na svrchovanost, ale jsou v rozporu s
    mezinárodním systémem založeným na mírovém soužití a spolupráci suverénních států. '
  - 'Mezinárodní systém suverénních států, které kooperují a usilují o svůj rozvoj
    ve spolupráci se zahraničními partnery, je systémem, jehož výhody jsou zjevné.
    Je to systém, který vyhovuje zájmům České republiky, a já doufám, že i většiny
    civilizovaného světa. Ruská federace zvolila naopak cestu síly, agrese a útoku
    proti suverénnímu státu. Rozhodnutí ruského vedení způsobí výrazné, nenapravitelné
    škody Ukrajině, zvyšuje bezpečnostní rizika v celém našem regionu a jsem přesvědčen,
    že v konečném důsledku poškodí i samotného agresora, tedy Rusko a jeho lid. Pokud
    tedy ještě Rusko vůbec někoho poslouchá a slyší, vyzýváme ho, aby i ve svém vlastním
    zájmu od současné agrese co nejrychleji upustilo.  '
14. schůze:
  Poslanec Andrej Babiš:
  - '

    A já chci věřit, že pan ministr financí už pracuje na novele, která doufám, že
    přijde velmi brzy, doufám, že ji využije jako reparát, že se oprostí od všech
    těch svých postojů, které - já doufám, že už dnes vidí - že nedávaly smysl a napraví
    ten rozpočet. Příjmů bude mít víc než dost. '
  - 'Doufám, že v tomto případě nebude platit slavné Baťovo - teď mi to přistálo na
    sociálních sítích, když jsem jela do práce - to slavné Baťovo: Neříkej, že to
    nejde, řekni, že to neumíš. Děkuji vám za pozornost. (Potlesk z řad ANO.) '
  - ' '
  - 'Místopředsedkyně PSP Věra Kovářová: Děkuji, paní předsedkyně. Nyní měl s přednostním
    právem vystoupit Karel Havlíček, ale dává přednost s přednostním právem přihlášenému
    Andreji Babišovi. Prosím, pane poslanče a předsedo. '
  - ' '
  - 'Poslanec Andrej Babiš: Já se omlouvám, já jsem zapomněl a rád bych přečetl nějakou
    zprávu z Nadace Agrofertu a možná to trošku obměkčí naši vládu. Otázka: Jak je
    na tom matka samoživitelka s postiženým dítětem při dnešní ceně benzinu a nafty?
    Nadace podporuje hodně maminek, které se samy starají o dítě s postižením. Některé
    z těchto dětí jsou integrované do běžných škol, hodně z nich ale chodí do speciálních
    škol, starší pak chodí do denních stacionářů. Tyto školy a stacionáře jsou často
    vzdálené od místa bydliště maminky desítky kilometrů. Není výjimkou, že matka
    samoživitelka najezdí každý den osmdesát kilometrů, jen aby dítě dovezla do školy
    a zase ho vyzvedla. Všechny postižené děti pak potřebují auty dopravit k lékaři,
    často několikrát týdně. Cesta městskou hromadnou dopravou je pro ně absolutně
    nemyslitelná. Jak vláda pomůže těmto rodinám? No, nijak. Příspěvek na mobilitu
    je 550 korun na měsíc, což při dnešních cenách načepujete čtvrt nádrže. Úřad práce
    nedává žádnou možnost žádat o příspěvek na mimořádnou okamžitou pomoc na pohonné
    hmoty. Příspěvek na péči není určen na úhradu pohonných hmot, i když, co si budeme
    povídat, co jiného těmhle rodinám zbývá, než ho na platbu u benzinky použít při
    dnešních cenách pohonných hmot, ale ani ten rodině příliš nepomůže. '
  - 'Takže žádný další možný příspěvek neexistuje, a co budou dělat tyto mámy? Přestanou
    tedy vozit děti do školy nebo k lékaři? Takže zkuste, pane ministře, se nad tím
    zamyslet. Pan ministr Jurečka tady není. Stále nechápu, že na úřad práce, když
    přijde někdo, kdo má nárok na příspěvek v hmotné nouzi, mu dají nejdřív seznam
    nadací - Nadace Agrofert nebyla vyřazena tentokrát, takže oni nejdřív na tu nadaci,
    aby donesli papír na úřad práce, že nadace jim nedá peníze. Ale naše nadace dává,
    a my je budeme podporovat, ale panebože, skutečně se nad tím zkuste zamyslet,
    vždyť toto není možné, není to možné, jo? Já vám znovu za to děkuji. (Potlesk
    z řad ANO.) '
  - ' '
  - 'Místopředseda PSP Jan Bartošek: Vážené paní poslankyně, vážení páni poslanci,
    přeji vám pěkné dopoledne, budeme pokračovat v projednávání státního rozpočtu
    na letošní rok. A s přednostním právem se hlásí pan místopředseda Karel Havlíček.
    Prosím, máte slovo. '
  - ' '
  - 'Místopředseda PSP Karel Havlíček: Vážený pane místopředsedo, vážené paní poslankyně,
    vážení páni poslanci, vážení členové vlády. Schvalujeme rozpočet, o kterém víme
    všichni, že bude novelizován. To bych ani nikomu nevyčítal, konečně i my jsme
    v době krize museli několikrát rozpočet novelizovat. Kdybychom vám v prosinci,
    když jsme předávali odpovědnost, neříkali a nedoporučovali, aby se přijal rozpočet
    náš... Rozuměli jsme tomu, že tam můžete udělat svoje vlastní úpravy, že ho můžete
    změnit, ale v čase by se novelizoval a mohli jsme si ušetřit tříměsíční rozpočtové
    provizorium, které končí tím, že schvalujeme rozpočet, o kterém všichni vědí,
    že ho budeme opět novelizovat. '
  - 'Rozumím tomu, že rostou výdaje, nikdo nemůže za Ukrajinu a nikdo by vám to také
    nevyčítal. Ale není pravdou to, že se rozpočet bude novelizovat jenom kvůli ukrajinské
    krizi. V rozpočtové rezervě, ve které v celoročním objemu by bylo 8 miliard korun,
    by se pravděpodobně daly výdaje spojené s Ukrajinou rozpustit, kdyby se ovšem
    nepracovalo od začátku s účetními triky, vědomi si toho, že rozpočtová rezerva
    je pouze na papíře, a že to, co jsme vydávali za úspory, ve skutečnosti úspory
    nejsou, ale že se nám projeví buď tím, že vyčerpáme velmi brzy rozpočtovou rezervu,
    anebo tím, že budeme vycházet z budoucích příjmů, případně to, že vytáhneme zdroje,
    které tam zůstaly ještě z roku 2021. '
  - 'Dobíhá to dneska vládu a dobíhá to v době, kdy ještě rozpočet není ani schválen.
    To nejhorší, co na tom je, je to, že by se stejně tak jako tak musel předělávat,
    a to kvůli energetické světové krizi, která není spojená jenom s Ukrajinou - ano,
    je pravda, že Ukrajina tomu dala finální ránu, ale od prosince upozorňujeme na
    to, že v rozpočtu nejsou dostatečné zdroje na to, aby se řešila energetická krize.
    Nevyčítáme vládě cenu energií, to není její vina. Nevyčítáme vládě to, že nepracujeme
    s žádnými opatřeními, která by vedla k tomu, že ceny energií alespoň částečně
    srazí a nenastane v domácnostech, případně ve firmách totální apokalypsa. '
  - 'Situace je vážná. Není možné nevidět, že ceny energií jsou o řád vyšší, než byly
    v roce 2021, respektive přesně před rokem. Ukrajinská krize je ještě zvedla, ale
    bylo zřejmé už v průběhu ledna a února, že situace je neúnosná. Přesto vláda do
    rozpočtu dala pouze zlomek toho, co by tam dát měla, a to ve smyslu sociální podpory,
    která navíc není vůbec účinná. Takže jsme všichni očekávali s napětím to, jak
    dopadne včerejší vláda, kdy se signalizovalo, že přece jenom může dospět k určitým
    změnám a že se vytvoří alespoň základní rámec podpory v oblasti energetiky a pohonných
    hmot. Jaký je výsledek? Ceny energií, respektive podpora v rámci elektřiny, která
    je osminásobně větší než před rokem - nula. Podpora růstu cen plynu, která je
    desetinásobně větší než před rokem - nula. Podpora v rámci enormního růstu cen
    pohonných hmot v důsledku růstu cen ropy, který je na burze přibližně dvojnásobný
    vůči roku minulému, následující: biosložky dle tvrzení vašeho pana ministra průmyslu
    Síkely, dopad na ceny - nula. Optimisté tvrdí, že v nejlepším případě by to mohlo
    být kolem koruny, takže v podstatě pomoc prakticky žádná. A panoptikum je dokonáno
    tím, že se zruší silniční daň, která v zásadě dnes nikoho netrápí, která není
    určena všem, ale pouze podnikatelům, a to ještě vybraným podnikatelům, která bude
    znamenat to, že se odebere z rozpočtu SFDI - Státního fondu dopravní infrastruktury
    - dalších 5,5 miliardy korun, které mohly sloužit na výstavbu dopravní infrastruktury,
    a už k takhle chybějícím téměř 40 miliardám korun - opakuji, téměř 40 miliard
    korun chybí, v roce 2023 na dopravní infrastrukturu - se odebere v příštím roce
    dalších 5,5 miliardy. A to nemluvím o tom, že silniční daň se dotkne rovněž roku
    2022, kdy rozpočet už je takhle zkrácen o 3 miliardy korun, respektive je to rozpočet,
    který nezvládne zafinancovat opravy a údržbu na železnici a omezí se další stavby.
    Takže odebíráte z rozpočtu něco, co mohlo sloužit. Nikomu to nepomůže v tuto chvíli,
    a když, tak naprosto minimálně, a výsledek je ten, že ceny pohonných hmot budou
    stejné, tak jako byly. Bouráte to, co jsme vytvořili, zejména s ohledem na investiční
    výstavbu a investiční růst. Nepomáháte těm, co to potřebují, a přesto budete měnit
    rozpočet. Gratuluji! (Potlesk z řad ANO.) '
  - ' '
  - 'Místopředseda PSP Jan Bartošek: V současné době jsme vyčerpali všechny přihlášky
    s přednostními právy, a v tom případě budeme pokračovat v rozpravě podle řádně
    přihlášených. Já tedy požádám o vystoupení pana poslance Jana Volného a připraví
    se pan poslanec Farhan Kamal. Chci se zeptat, zda zde je poslanec Jan Volný? (Poslanec
    Volný vchází do sálu.) V případě, že zde není přítomen... Pardon, omlouvám se,
    omlouvám se, neviděl jsem vás v sále. Požádám vás, kolegyně a kolegové, o chvíli
    strpení a předám slovo panu poslanci Janu Volnému. Máte slovo.  '
  Poslankyně Andrea Babišová:
  - '

    Nyní prosím pana zpravodaje, aby uvedl návrhy doprovodných usnesení, o kterých
    také budeme hlasovat. '
  - ' '
  - 'Poslanec Josef Bernard: Když tak, kolegyně, kolegové, vydržte. Ještě bychom měli
    prohlasovat doprovodná usnesení, která vznesl pan poslanec Žáček. Máte je pod
    tiskem 144/4. Navrhuji, abychom k tomu přistoupili tak, že budeme hlasovat jednotlivé
    pozměňovací návrhy. Vždycky přečtu jeden, druhý, třetí a o každém z nich budeme
    hlasovat zvlášť. '
  - ' '
  - 'Místopředseda PSP Jan Skopeček: Ano, děkuji, pane zpravodaji. Ještě tady máme
    avizováno - paní poslankyně zřejmě k hlasování. Paní poslankyně, máte slovo. '
  - ' '
  - 'Poslankyně Vladimíra Lesenská: Děkuji. Moc se omlouvám. Hlasovala jsem proti,
    na sjetině mám bohužel ano. Zpochybňuji hlasování. '
  - ' '
  - 'Místopředseda PSP Jan Skopeček: Zpochybňujete hlasování. A paní poslankyně Babišová. '
  - ' '
  - 'Poslankyně Andrea Babišová: Také se omlouvám. Zpochybňuji hlasování. Hlasovala
    jsem pro, chtěla jsem hlasovat proti, zmáčkla jsem špatně tlačítko. Děkuji. (Protestní
    hlasy ze sálu.) '
  - ' '
  - 'Místopředseda PSP Jan Skopeček: Také zpochybňujete hlasování. Pan předseda Benda. '
  - ' '
  - 'Poslanec Marek Benda: Naprosto respektuji tu první námitku. Jenom k té druhé
    námitce - poprosil bych, nemůžeme říkat "zmáčkla jsem špatně tlačítko". Nesmí
    vůle odpovídat tomu, jak jsem chtěl hlasovat, ale nemůžeme tady říkat "zmáčkla
    jsem špatně tlačítko", o to poprosím. '
  - ' '
  - 'Místopředseda PSP Jan Skopeček: Ano, chtěl jsem konstatovat, že hlasovatelné
    je to první vystoupení. '
  - ' '
  - 'Budeme tedy hlasovat o námitce k hlasování. '
  - 'zahajuji hlasování. Kdo souhlasí s námitkou? Ať stiskne tlačítko a zdvihne ruku.
    Kdo je proti? '
  - 'V hlasování číslo 93 bylo přihlášeno 185 poslanců, pro hlasovalo 189 (na tabuli
    182), námitka byla přijata. '
  - ' '
  - 'My tedy budeme opakovat hlasování. '
  - 'Zaznamenal jsem žádost o odhlášení, tak vás všechny odhlásím a prosím, abyste
    se znovu přihlásili identifikačními kartami. Počkáme, až se ustálí počet. '
  - ' '
  - 'Myslím, že není třeba opakovat celý návrh usnesení. Víme, o čem budeme hlasovat. '
  - 'Protože se počet poslanců a poslankyň ustálil, zahájím hlasování a ptám se, kdo
    je pro přednesený návrh? Ať stiskne tlačítko a zdvihne ruku. Kdo je proti? '
  - 'V hlasování číslo 94 bylo přihlášeno 185 poslanců, pro hlasovalo 99, proti 86.
    Návrh byl přijat. '
  - ' '
  - 'Konstatuji, že jsme s návrhem zákona o státním rozpočtu vyslovili souhlas. '
  - 'Nyní se, pane zpravodaji, dostaneme k těm doprovodným usnesením a já vás prosím
    ještě jednou, abyste nás seznámil s procedurou, jak je budeme přijímat. '
  - ' '
  - 'Poslanec Josef Bernard: Doprovodná usnesení jsou tři a mnou navržená procedura
    je, abychom každé přečetli zvlášť a o každém hlasovali zvlášť. Je to podle toho
    postupu, jaký jsme dodržovali dnes po celý den. '
  - ' '
  - 'Místopředseda PSP Jan Skopeček: Ano, děkuji. Je proti tomuto postupu nějaká námitka?
    Žádnou neeviduji, tak vás prosím, pane zpravodaji, abyste nás s jednotlivými návrhy
    usnesení seznámil. Já pak o nich dám hlasovat. '
  - ' '
  - 'Poslanec Josef Bernard: První doprovodné usnesení: "Poslanecká sněmovna doporučuje
    vládě, aby vyslovila prioritu projektu Národního bezpečnostního úřadu k technologické
    obměně informačního systému Cefeus a Ministerstvo financí České republiky v kapitole
    308 zajistilo financování projektu pro období let 2025 až 2027." '
  - ' '
  - 'Místopředseda PSP Jan Skopeček: Kdo je pro tento návrh usnesení? '
  - 'Zahajuji hlasování, a kdo je pro? Ať stiskne tlačítko a zdvihne ruku. Kdo je
    proti? '
  - 'V hlasování číslo 95 bylo přihlášeno 185 poslanců, pro hlasovalo 182, proti nebyl
    nikdo. Návrh usnesení byl přijat. '
  - ' '
  - 'Poslanec Josef Bernard: Druhé doprovodné usnesení: "Poslanecká sněmovna vyzývá
    vládu, aby s ohledem na bezpečnostní situaci a nadcházející předsednictví v Radě
    EU upravila návrh rozpočtu na rok 2022 ve prospěch kapitoly 378 Národní úřad pro
    kybernetickou bezpečnost, včetně tabulkových pracovních míst." '
  - ' '
  - 'Místopředseda PSP Jan Skopeček: Zahajuji hlasování o tomto návrhu usnesení. Kdo
    je pro? Ať stiskne tlačítko a zdvihne ruku. Kdo je proti? '
  - 'V hlasování číslo 96 bylo přihlášeno 185 poslanců, pro hlasovalo 173, návrh byl
    přijat. '
  - ' '
  - 'Poslanec Josef Bernard: Třetí doprovodné usnesení: "Poslanecká sněmovna vyzývá
    vládu, aby s ohledem na současnou bezpečnostní situaci a obranyschopnost České
    republiky potřebným způsobem upravila rozpočet." '
  - ' '
  - 'Místopředseda PSP Jan Skopeček: Kdo je pro tento návrh usnesení? Ať stiskne tlačítko
    a zdvihne ruku. Kdo je proti? '
  - 'V hlasování s pořadovým číslem 97 bylo přihlášeno 185 poslanců, pro hlasovalo
    161. Návrh byl přijat. '
  - ' '
  - 'Pane předsedo, pane zpravodaji, to jsou všechny doprovodné návrhy usnesení. Vypořádali
    jsme se tedy se všemi hlasováními. '
  - 'Mám tady přihlášku s přednostním právem. Paní předsedkyně Schillerová, máte slovo. '
  - ' '
  - 'Poslankyně Alena Schillerová: Děkuji za slovo, pane místopředsedo. Jenom stručně.
    Klub hnutí ANO, největší opoziční klub, dodržel, co slíbil, neblokovali jsme rozpočet.
    Rozpočet prošel, myslíme si, že je lepší špatný rozpočet než žádný rozpočet. Dokonce
    jsme podpořili i klíčové pozměňovací návrhy, jak jsme slíbili, ale chtěla bycha
    říct jednu věc. Stojíme za vládou, podporujeme pomoc Ukrajině, ale trochu mě zděsila
    závěrečná slova pana ministra financí, když řekl, že rozpočet vydrží dalších dvanáct
    měsíců. Věřím, že to přehodnotí, protože to by znamenalo, že našim občanům se
    nepomůže nijak, a to věřím, že není možné. Děkuji. (Potlesk.) '
  - ' '
  - 'Místopředseda PSP Jan Skopeček: Děkuji paní předsedkyni. Paní ministryně obrany
    Černochová. Paní ministryně, máte slovo. '
  - ' '
  - 'Ministryně obrany ČR Jana Černochová  Já myslím, že jsme všichni slyšeli, kolegové,
    kolegyně, co tady říkal pan ministr financí Stanjura. Pan ministr financí Stanjura
    nic takového, paní předsedkyně klubu ANO Schillerová, prostřednictvím pana místopředsedy,
    neřekl. Řekl, že finančních prostředků v tuto chvíli tam je dost, ale neřekl to,
    že by neměnil rozpočet, že by tady garantoval, že nebude měnit rozpočet dvanáct
    měsíců. To je lež. '
  - ' '
  - 'Místopředseda PSP Jan Skopeček: Ještě se někdo hlásí s přednostním právem? Není
    tomu tak. '
  - 'Končím projednávání bodu číslo 1, vládního návrhu zákona o státním rozpočtu. '
  - 'Vyhlašuji přestávku do 14.30, kdy budeme pokračovat dalšími schválenými body
    pořadu schůze. '
  - ' '
  - '(Jednání bylo přerušeno ve 13.48 hodin.)  '
15. schůze: {}
16. schůze:
  Poslanec Andrej Babiš:
  - ' '
  - 'Poslanec Andrej Babiš: Dobrý den, vážený pane ministře. Chci se zeptat ohledně
    bydlení. Podle poslední statistiky na 70metrový byt musíme v České republice pracovat
    12 let a 2 měsíce. To není výčitka, to je konstatování. Teď to ještě víc zazdila
    ČNB nesmyslnou prime rate, to znamená, že i mladé domácnosti nedosáhnou na hypotéky.
    A já se chci zeptat: my jsme z hlediska délky stavebního řízení na 157. místě
    ze 190 zemí světa, takže velice špatně. A já se ptám: vy teď demontujete námi
    připravený stavební zákon, který to mohl změnit - stavební povolení do 30 dnů.
    A vy chcete tento zákon odložit. V situaci, kdy raketově rostou vstupy do stavebnictví,
    vědomě prodlužujete tuto šílenou agonii, každým dnem odkladu účinnosti lidem zhoršujete
    možnost přístupu k vlastnímu bydlení a firmám k výstavbě nájemních bytů, komunitního
    bydlení a podobně. Takže do kdy budete čekat? '
  - 'Nikdo na světě nemá tak roztříštěnou stavební správu, jak je tomu u nás. Dnes
    máme v republice zhruba 1 300 samostatných stavebních úřadů, na kterých pracuje
    více než 13 000 úředníků. Ti jsou ale navzájem nezastupitelní, takže běžně nedodržují
    lhůty, a vy zcela záměrně zamezíte tomu, aby se řízení zrychlilo. Tak se ptám,
    jestli je to tedy nějaká úlitba STAN, že chcete zachovat prokorupční prostředí
    na stavebních úřadech obcí a vědomě bráníte řešení současné bytové situace, nebo
    proč? Vůbec to nechápu. '
  - 'A já se tedy ptám, jak budete řešit situaci statisíců uprchlíků z Ukrajiny? Budou
    potřebovat dlouhodobé bydlení, většina z nich podle sociologů tady zůstane. Tak
    se ptám, jaký je plán? V programovém prohlášení vlády máte uvedeno: připravíme
    nové finanční nástroje na výstavbu dostupných nájemních bytů formou půjčky od
    EIB a garancí státu za úvěry, nastavíme podmínky... (Předsedající: Váš čas.) ...
    výstavby tak, aby se na konci volebního období mohlo stavět 10 000 nájemních bytů
    ročně navíc. '
  - ' '
  - 'Místopředsedkyně PSP Jana Mračková Vildumetzová: Děkuji za přednesení interpelace
    a nyní požádám o odpověď pana ministra pro místní rozvoj. Pane ministře, máte
    slovo. '
  - ' '
  - 'Místopředseda vlády a ministr pro místní rozvoj ČR Ivan Bartoš: Já vám děkuji
    a děkuji panu poslanci Babišovi i za otázku. Mně to přijde trochu úsměvné, že
    tři měsíce po tom, co je tato vláda ve funkci, je to těch sto dní, dneska jste
    měl o tom takový zajímavý příspěvek na svém Facebooku, hovoříte o drahotě bydlení,
    přitom hnutí ANO bylo ve vládě osm let a na Ministerstvu pro místní rozvoj jste
    byli po celou dobu vašeho období. '
  - 'Nejsem přesvědčen, že ten návrh zákona, jak byl napsán z pera nyní již předsedkyně
    výboru pro veřejnou správu paní Dostálové, míří na komoru rychlosti výstavby v
    České republice. Dokonce analýza, která šla z Ministerstva vnitra při prvním návrhu,
    který napsala pro Ministerstvo pro místní rozvoj Hospodářská komora, bylo naopak
    identifikováno ohrožení zaseknutí stavebního řízení na minimálně půl roku. '
  - 'K vaší otázce, jakým způsobem se má zrychlit stavební řízení: já si stále myslím,
    že to je spíše v oblasti územního plánování a regulačních plánů než samotného
    povolování. Ve věcném návrhu, který budeme předkládat, a bude to na přelomu teď
    měsíce března a dubna do mezirezortu, dochází k redukci stavebních úřadů zhruba
    na - pokud se nepletu, 371 úřadů tak, aby byly v místě dostupné, aby tam byla
    zastupitelnost, aby dokázaly spravovat patřičnou oblast. Samozřejmě zásadním prvkem
    celého tohoto procesu je digitalizace stavebního řízení, ta je v Národním plánu
    obnovy. Na ní i přesto, že mi tam paní ministryně Dostálová nechala přesně jednoho
    zaměstnance na zakázku, která má stát 1 miliardu, pracujeme a bude to dodáno včas. '
  - 'Jedna věc, která je podle mě důležitá, a na tu vy jste se ptal, jak zaručíme
    to, že bude bydlení. Já si pamatuji, že ještě když tady byla paní poslankyně Marksová,
    tak zde byl zákon o dostupném bydlení. Bohužel jste se nedokázali domluvit ve
    vládě předminulé na tom, že ten zákon projednáte. Spadl ze stolu, pak se zahájilo
    minulé volební období, začalo jednat MPSV a MMR o zákoně o sociálním bydlení.
    Následně to opět spadlo ze stolu a paní nyní již exministryně Dostálová se vytasila
    s programem Výstavba, který tady v nějakém režimu funguje, ale podle NKÚ ani tento
    program nedostal na trh potřebné byty. '
  - 'Tak já bych shrnul, co děláme my. Za prvé. Budeme novelizovat ten zákon věcně
    tak, aby skutečně došlo ke zrychlení stavebního řízení a stát neměl extra náklady
    20 miliard na transformaci do Nejvyššího stavebního úřadu. To, co se stalo s Národní
    sportovní agenturou a jak to v uvozovkách nepomohlo fungování sportu, o tom si
    cvrlikají vrabci na střeše a píšou noviny. '
  - 'Za druhé, připravujeme zákon o dostupném bydlení, který dá obcím řadu nástrojů
    pro to, aby mohly stavět - stavět nájemní byty, podporovat družstevní bydlení
    a další formy bydlení, a samozřejmě budeme digitalizovat. '
  - 'V otázce uprchlické krize. Ano, na naše území přišlo už téměř 300 tisíc lidí,
    kteří utíkají před Putinovou válkou na Ukrajině. My na Ministerstvu pro místní
    rozvoj s panem Semorádem a s dalšími experty, nyní i s financemi, s Asociací krajů,
    připravujeme program, který by měl být spuštěn na přelomu měsíce března a dubna,
    který umožní stavět rychleji - i pomocí jisté výjimky - bydlení, které bude pomáhat
    jak v krátkodobém, tak i ve střednědobém horizontu. Já jsem na toto téma, protože
    to stojí peníze a ten deficitní rozpočet, který jste nám zanechal, úplně nedává
    šance v tuto chvíli investovat miliardy, zahájil jednání na úrovni Evropské komise
    ohledně možných zdrojů. Evropská komise v rámci balíčku Care v kohezních fondech
    poskytla jisté nástroje členským zemím, nicméně Česká republika v tom minulém
    programovacím období čerpala peníze dobře, takže žádné peníze na to je teď speciálně
    využít na výstavbu nezůstávají. Já jsem na základě toho oslovil osm zemí, které
    teď v tuto chvíli mají největší příliv lidí z Ukrajiny, oslovili jsme Evropskou
    komisi a já v tuto chvíli jednám o balíčku zhruba jedné miliardy eur. Zda to nakonec
    bude z Národního plánu obnovy jako specifické desetiprocentní kritérium, či to
    bude další jiný finanční nástroj, nevím, ta jednání stále probíhají. Takže snažíme
    se adresovat jak dostupnost bydlení dlouhodobě, tak i tu situaci, která vzniká
    díky válce na Ukrajině. '
  - 'Jenom jednu věc jsem chtěl říct. To, že v nějakém momentě Ministerstvo pro místní
    rozvoj vypsalo program Moje bydlení, kde asi 400 žadatelů poskytlo výhodnější
    hypotéku než na trhu, sice může být píárově hezké, ale situaci na poli bydlení
    to neřeší. (Předsedající: Čas!) My musíme řešit tu stranu nabídky... (Předsedající:
    Čas!), nikoliv stimulovat poptávku, která ještě zvyšuje ceny. Děkuji. '
  - ' '
  - 'Místopředsedkyně PSP Olga Richterová: Děkuji panu ministrovi. Srdečně zdravím
    v tomto odpoledni a prosím, váš čas na doplňující otázku. '
  - ' '
  - 'Poslanec Andrej Babiš: Tak byla to klasika, pane ministře, já jsem na vás neútočil.
    Já se ptám, jaký je váš plán. Vy hned útočíte, vykládáte nesmysly o rozpočtu a
    tak dále. A já hlavně děkuji vašemu primátorovi. Víte, v Praze nebyly byty pro
    zdravotně postižené, pro samoživitelky, a já jsem rád, že pro ukrajinské uprchlíky
    se našel byt na Haštalské a Zlatnické. To je pecka! Praha 1, Pařížská. Takže já
    se jen ptám, co budete dělat. Jak tedy bude ta výstavba? Digitalizace, co tím
    chcete říct? Já se ptám, jestli jednáte o výstavbě modulárních domů, jestli jste
    vytipovali nemovitosti státu. My máme takovou instituci, pan Stanjura, to je Úřad
    pro zastupování státu ve věcech majetkových, který má plno pozemků, plno nemovitostí,
    i ten plán Letňany by stovky bytů uvolnil. Takže na to se ptám, na konkrétní plán.
    Vy tady říkáte nějaké ty floskule. A ten podstatný dotaz je, proč bráníte řešení
    nejpalčivějšího problému, a to je výrazné zrychlení... (Předsedající: Čas!) ...
    a zjednodušení stavebního řízení... (Předsedající: Čas!) ... při povolování nových
    staveb, které jsme vám přinesli na stříbrném podnosu. (Předsedající: Čas!) Ten
    stavební zákon je skvělý. (Předsedající: Omlouvám se, váš čas vypršel.) Takže
    to je ten dotaz, proč tomu bráníte. '
  - ' '
  - 'Místopředsedkyně PSP Olga Richterová: A nyní může zareagovat pan ministr. Poprosila
    bych o dodržování času. '
  - ' '
  - 'Místopředseda vlády a ministr pro místní rozvoj ČR Ivan Bartoš: Pane poslanče,
    já jsem si tak nějak přehrával, co jsem vám před chvilkou řekl. Já jsem na vás
    žádným způsobem neútočil. Já jsem naopak řekl, jaký je náš plán ve věcné novele
    zákona, který má zrychlit stavební řízení. Digitalizace jako zásadní podvozek
    stavebního řízení, o tom hovořila i bývalá paní ministryně Dostálová. Mě jste
    s těmi byty pobavil. Já jsem do bytu, kde bydlely ministryně vaší vlády paní Dostálová
    s paní Schillerovou na Pařížské - ony tedy nejsou úplně na Pařížské, ale jsou
    související - tak ty jsme obratem, naše ministerstvo, poskytli pro to, abychom
    tam mohli ubytovat rodiny s dětmi z Ukrajiny. '
  - 'A když jsme u toho vytipování jednotlivých míst, samozřejmě existuje databáze
    CRAB. Já jsem s paní Arajmu hovořil i v minulém období spíše o technické stránce
    té aplikace. Kolik vy jste poskytli za vaší vlády těch různých pozemků na ty PPP
    projekty, aby se na nich mohlo stavět? Já jsem si nakonec všiml převodu několika
    objektů, za to vám musím zvednout palec, zejména na Prahu, ale tato věc probíhá.
    Já jsem se dneska sešel s viceprezidentkou Evropské investiční banky právě nad
    modelem PPP projektů a spoluinvestice této instituce například v tom - pouze zatím
    na papíře - projektu PPP bydlení, které představila paní ministryně Dostálová,
    bývalá ministryně Dostálová, spíše v té papírové verzi.  '
  Poslankyně Andrea Babišová:
  - ' '
  - 'Místopředsedkyně PSP Olga Richterová: Děkuji za vaši interpelaci, pane poslanče.
    A nyní s odpovědí přijde k pultíku pan ministr financí Zbyněk Stanjura. Prosím,
    pane ministře, máte slovo. '
  - ' '
  - 'Ministr financí ČR Zbyněk Stanjura  Děkuji za slovo. Já jsem včera podle mě jenom
    přesně popsal případ, který nastal. Tak zkusme si upřesnit ta čísla. Mnoho obcí,
    mnoho peněz, já mám konkrétní čísla. Podle mého se to týká 180 obcí pěti krajů,
    celková částka nedostupných peněz v této chvíli je 5 miliard korun. Mám za sebou
    jednání se Svazem měst a obcí, dneska asi od 15. do 16. hodiny. S panem předsedou
    Luklem a ostatními členy jeho delegace jsme se plně shodli. Jednání bylo klidné,
    věcné, konstruktivní. První věc, kterou jsem nabídl a Svaz měst a obcí to akceptoval
    a přivítal, že dotčeným obcím a krajům pošleme v květnu celou tranši peněz za
    přenesený výkon státní správy do konce roku tak, abychom vylepšili jejich cash
    flow, to znamená, nepůjde to jako obvykle, ale dostanou v květnu všechny peníze
    až do konce roku. '
  - 'Na druhé věci, na které jsme se shodli, že budeme postupovat individuálně, každou
    obec budeme řešit zvlášť. Je tam několik možností. Za prvé zapojení Národní rozvojové
    banky, to je bývalá Českomoravská záruční banka, je to banka plně v rukou státu.
    Jsou tam tři v zásadě rovnocenní akcionáři - Ministerstvo financí, Ministerstvo
    pro místní rozvoj, Ministerstvo průmyslu a obchodu. Nevidím žádný problém v tom,
    aby tato banka půjčovala za rozumných podmínek obcím peníze na to, aby překlenuly
    tu těžkou dobu. '
  - 'Za druhé jsem vyzval Svaz měst a obcí a pak jsme spolu s panem předsedou vyzvali,
    když jsme měli spolu krátký brífink s novináři, zastupitele dotčených obcí a krajů,
    aby ten problém nepoužívali, pokud je to jenom trochu možné, v politickém souboji
    mezi vládnoucí většinou a menšinou. Letos jsou komunální volby, klidně se může
    stát, že ti, kteří jsou dneska v opozici, budou mít většinu na městě a naopak.
    Ten problém se do komunálních voleb nevyřeší. Nevyřeší! Je nereálné očekávat,
    že do konce října letošního roku budou uvolněny ty peníze. Myslím si, že to je
    správný postup, protože teď nejde o to, abychom hledali viníky, ale jde o to,
    abychom našli řešení. '
  - 'Od příštího týdne bude k dispozici kontaktní osoba na Ministerstvu financí, budeme
    realisticky posuzovat každou obec zvlášť, protože je něco jiného, budeme prostě
    posuzovat množství nedostupných peněz vzhledem k objemu ročního rozpočtu. To si
    myslím, že je rozumné kritérium, a jsem přesvědčen, že to zvládneme tak, aby nedošlo
    k omezení investic zejména tam, kde je vícezdrojové financování. Tam, kde je investice
    pouze na straně obcí, je pravděpodobné, že některé z těchto investic budou odsunuty,
    ale s tím se bohužel nedá nic dělat. Takže říkám, my jsme se s delegací Svazu
    měst a obcí dohodli, žádný rozpor tam v této chvíli není. Budeme k němu přistupovat
    klidně. Nebudeme ani na mikrofon ani jinde zveřejňovat seznam těch obcí, aby zbytečně
    nevznikala panika nebo obavy těch občanů. To řešení není ve prospěch ani starosty
    a většiny, ani opozice a menšiny. Je to ve prospěch občanů, kteří v těch obcích,
    městech či krajích žijí. '
  - 'To, že mám kritické připomínky, že některé ty samosprávy podle mě zcela nerozumně
    měly peníze v jednom bankovním ústavu, a teď nebudu říkat ve kterém, já to považuji
    za riskantní. Mám zkušenost komunálního politika a myslím si, že je mnohem lepší
    - a naprostá většina měst a obcí má ve více bankách své prostředky. Ale to se
    prostě stalo, já si ten komentář prostě neodpustím, když se mě ptáte na můj názor.
    Ale parlament ani vláda nemají radit samosprávám. Ty mají z ústavy právo na to,
    aby si rozhodovaly samy. Nicméně komentovat to určitě můžeme, tak jak zcela oprávněně
    samosprávy mnohdy komentují rozhodnutí vlády či parlamentu. '
  - 'Poslední věc, kterou bych k tomu řekl, že pouze tři obce splnily zákonné povinnosti,
    aby měly ten vklad pojištěný. Ty už ty peníze dostaly. Takže zůstává těch 180
    plus pět krajů a je třeba říct, že je rozdíl, když například jeden velký kraj
    tam má 150 milionů korun a má příjmy desítky miliard, tak je to sice nepříjemné,
    ale je to prostě procentuálně málo. Proto jsme zvolili individuální přístup a
    budeme posuzovat objem nedostupných peněz vzhledem k ročním příjmům dané obce. '
  - ' '
  - 'Místopředsedkyně PSP Olga Richterová: Děkuji panu ministrovi. Pan poslanec má
    zájem o doplňující otázku, čili prosím. '
  - ' '
  - 'Poslanec Martin Kukla: Děkuji za odpověď, pane ministře. Souhlasím, že byla určitě
    podceněna diverzifikace rizik, ale já jsem se ptal na konkrétní příklad, kterým
    je Kraj Vysočina, 2,7 miliardy korun v tuto chvíli uvízlé finanční prostředky.
    A přenesený výkon státní správy pro Kraj Vysočina je nějakých něco málo přes 100
    milionů korun, tak to ten problém jim určitě nevyřeší. A odpověď od vás, jak tento
    konkrétní příklad budete řešit, jsem se nedozvěděl. Děkuji. '
  - ' '
  - 'Místopředsedkyně PSP Olga Richterová: Pan ministr má zájem reagovat, prosím. '
  - ' '
  - 'Ministr financí ČR Zbyněk Stanjura  Tak jste mě prostě neposlouchal. Říkal jsem,
    že se to bude řešit individuálně. Já o problému Kraje Vysočina samozřejmě vím.
    Vzpomeňte si na vyjádření bývalého hejtmana: "Mně to poradili kluci na Hradě.
    Já tomu nerozumím, tak jsem tam ty peníze dal." Jenom cituji, nic nepřidávám.
    Řekl jsem, že se budeme přes Národní rozvojovou banku snažit, aby tyto zasažené
    obce a kraje dostaly půjčku z Národní rozvojové banky. Kraj Vysočina nepotřebuje
    letos 2,7 miliardy. Jsem v poměrně častém kontaktu s panem hejtmanem, řešíme to
    vlastně od prvního dne, ale nejsou to věci, které se mají řešit přes mikrofon,
    o tom jsem fakt přesvědčený. '
  - 'Víme o tom problému, tady ten poměr, o kterém jsem mluvil, poměr nedostupných
    peněz a ročního rozpočtu, je opravdu významný, a proto k tomu takhle budeme přistupovat. '
  - ' '
  - 'Místopředsedkyně PSP Olga Richterová: Děkuji a přistoupíme k další interpelaci,
    kterou přednese paní poslankyně Andrea Babišová na řádně omluveného ministra práce
    a sociálních věcí Mariana Jurečku. Prosím, paní poslankyně, máte slovo. '
  - ' '
  - 'Poslankyně Andrea Babišová: Děkuji za slovo, paní předsedající, vážení páni ministři,
    vážené kolegyně, vážení kolegové, chtěla bych interpelovat pana ministra Jurečku
    ve věci problematiky vyloučených lokalit. Pocházím z Moravskoslezského kraje,
    který je jeden z krajů, který je nejvíce zasažený touto problematikou, dále jsou
    to kraj Ústecký a kraj Karlovarský. Chtěla bych se zeptat pana ministra na to,
    jakým způsobem budou tedy řešit v době uprchlické krize rozdělení obyvatel v těchto
    lokalitách. V této chvíli už máme jasné indicie k tomu, že do těchto lokalit proudí
    samozřejmě i velké množství ukrajinských uprchlíků, a majitelé stávajících objektů,
    které v těchto lokalitách stojí, dávají samozřejmě v této chvíli v uvozovkách
    přednost před stávajícími klienty a obyvateli svých vlastních domovů a budov.
    Jaká z toho plynou pro nás rizika, jsou zcela jasné. Především nám hrozí poměrně
    velká migrace těchto obyvatel z vyloučených lokalit, kteří zůstanou bez bydliště.
    Samozřejmě v ostatních krajích, městech a obcích mají své rozšířené rodiny, takže
    tam se samozřejmě budou ke svým rodinám stěhovat a hrozí nám poměrně velká fluktuace
    obyvatelstva. Čekáme, jaké nám přijdou ještě k tomu další problémy. Kromě bezdomovectví
    očekáváme navýšení kriminality, protože se samozřejmě stávajícím občanům v těchto
    lokalitách sníží životní úroveň, ve které v této chvíli pobývají. '
  - 'Takže se ptám nebo interpeluji pana ministra, jakým způsobem je Ministerstvo
    práce a sociálních věcí připraveno řešit problematiku vyloučených lokalit, migraci
    stávajícího obyvatelstva a umisťování ukrajinských uprchlíků v těchto lokalitách.
    (Předsedající: Váš čas!) Děkuji. '
  - ' '
  - 'Místopředsedkyně PSP Olga Richterová: Také děkuji. Ještě zkonstatuji, že dostanete
    odpověď písemně do 30 dnů. '
  - 'A oznámím, že se ještě omlouvá pan ministr zdravotnictví, a to od 17 hodin do
    konce jednacího dne z pracovních důvodů. '
  - 'A nyní následuje interpelace paní poslankyně Jarmily Levko, a sice na pana ministra
    Petra Gazdíka. Prosím, paní poslankyně, máte slovo. '
  - ' '
  - 'Poslankyně Jarmila Levko: Děkuji za slovo. Vážená paní předsedající, vážené kolegyně,
    vážení kolegové poslanci, vážený pane ministře, v posledních týdnech, tedy konkrétně
    řečeno od doby, kdy vypukl ozbrojený konflikt na Ukrajině, jsme svědky obřího
    a nečekaného přílivu lidí, kteří prchají před válkou, a velká část těchto lidí
    jsou děti nebo mladí lidé ve studijním věku a ti by se samozřejmě měli vzdělávat.
    Ano, my jsme tu přijali zákon, který urychlí jejich začlenění do českých škol,
    který pomůže navýšit kapacity a tak dále. Ale já se domnívám, že zásadním problémem
    je jazyková bariéra. Prostě bez alespoň částečné znalosti češtiny to nepůjde.  '
17. schůze: {}
18. schůze: {}
19. schůze:
  Poslanec Andrej Babiš:
  - '

    Tahle země se řídí do průšvihu. Do chudoby se propadá stále více a více lidí a
    vy pro ně neděláte vůbec nic. Jenom slibujete, vysíláte signály, tady nějaký deštník
    zase, ale konkrétní a rychlou pomoc jste jim neposkytli ani jednou. A lidi nejsou
    hloupí a tu vaši strategii už prokoukli. Vy vždycky vystřelíte nějakou bombastickou
    zprávu, jak pomůžete, a pak se postupně ukáže, že vlastně ta pomoc nebude pro
    ty, které jste původně zmínil, že vlastně nebude tak velká a že vlastně bude až
    za několik měsíců, pokud vůbec bude. (Předsedající: Čas. Čas, prosím!) Já se ptám,
    jestli tomuto... (Předsedající: Čas vypršel.) Dořeknu větu. (Předsedající: Možná
    v doplňující otázce.) Dořeknu větu: Tohle, vážně tomu říkáte, že je to pomoc? '
  - ' '
  - 'Místopředsedkyně PSP Olga Richterová: Prosím pana premiéra o reakci. Prosím. '
  - ' '
  - 'Předseda vlády ČR Petr Fiala: Vážený pane předsedo, já nejenom že vím, jak vypadá
    žádost o příspěvek na bydlení, ale já s vámi sdílím i nespokojenost s tím, jak
    je to složité a co to všechno znamená. Ale mně to nepřísluší, protože já tady
    mám odpovídat na otázky. Já bych vám opravdu jednu rád položil - víte, proč to
    tak je? Kdo to takhle udělal, že to je tak komplikované a že občané čelí tak strašné
    byrokracii? No, to nebyla naše vláda, to jsme my nevymysleli. To je prostě takto
    nastaveno a my děláme všechno pro to, abychom to zjednodušili. Pracuje na tom
    intenzivně pan ministr Jurečka a vůbec s tím nejsme spokojeni. Ale to bohužel
    nelze opravit za několik měsíců, co je naše vláda u moci. Takže ano, příspěvek
    na bydlení je komplikovaný a i jiné sociální dávky jsou možná komplikované, a
    my to chceme zjednodušit, chceme stát digitalizovat a chceme zjednodušit všechno.
    Ale bude to nějakou dobu trvat, protože jsme to převzali od vás v situaci, na
    kterou oprávněně poukazujete, že prostě není dobrá a že není pro lidi úplně příznivá.
    Tak já to beru jako sebekritiku bývalé vlády a mohu vám slíbit, že uděláme všechno
    pro to, abychom to zjednodušili. '
  - 'Na druhé straně musím říct, že zase není tak úplně pravda, že se to k lidem nedostane,
    že o ten příspěvek vlastně nemohou požádat nebo že je to odrazuje, protože nejenom
    že jsme rozšířili ten nárok, kdy na to mají nárok další stovky tisíc domácností,
    zrovna na ten příspěvek na bydlení, a díky úpravě normativů se ten příspěvek taky
    navyšuje, ale velmi střízlivý odhad je, že letos by si na to mohlo sáhnout 220
    až 280 tisíc domácností. A to mně tedy vůbec nepřipadá málo. '
  - 'A když říkáte, že pro lidi nic neděláme, no, tak navýšení existenčního a životního
    minima o 10 % od dubna 2022, to už je, to také není málo. To opatření se dotkne
    360 000 příjemců dávek. A od životního a existenčního minima se odvíjejí další
    sociální dávky, takže to málo určitě není. A jak už jsem tady říkal, a ještě to
    rád zopakuji, my se soustředíme nejenom na ty, kteří se dostali už do problémů
    - to by bylo pozdě - a kteří už nemohou pokrýt náklady na bydlení, a proto mají
    nárok na sociální dávky nebo náklady vůbec spojené s drahotou, která teď je, protože
    se zdražují ceny potravin a všechno, ale - my se soustředíme i na střední třídu,
    na tu střední třídu, která to vždycky všechno nese na svých bedrech, a nejprve
    na ty z střední třídy nejzranitelnější, a to jsou ti, kteří mají děti, ať už jsou
    to rodiny, domácnosti, nebo samoživitelé a samoživitelky. Těm jsme připravili
    jednorázový příspěvek 5 000 korun a to lidé poznají. A není pravda, že nevědí,
    kdy, a že se na ně, že to... My jim už dopředu říkáme: Ten příspěvek budeme vyplácet
    v srpnu. Všichni s tím mohou počítat, všichni, kterých se to týká, všichni se
    na to mohou připravit, chceme to udělat maximálně jednoduše, aby tam právě ta
    byrokracie, o které vy mluvíte v případě příspěvku na bydlení, aby tam žádná taková
    byrokracie nebyla. Je to úplně jasné, budou to mít domácnosti s hrubým příjmem
    do 1 milionu korun, na každé dítě v domácnosti, tedy dítě rozuměno do 18 let,
    a v srpnu to ty domácnosti a ti lidé, kteří na to mají nárok, dostanou. To si
    myslím, že je správná, seriózní politika. Teď jsme to oznámili a vědí, kdy se
    toho příspěvku dočkají. Ale neudělali jsme jenom zase jednorázové opatření, to
    je zase balíček pomoci těm rodinám s dětmi. Zvýšili jsme maximální čerpání rodičovského
    příspěvku z 10 000 na 13 000 korun a to nemá význam jenom toho navýšení, to má
    i význam možnosti rychlejšího nástupu do práce, kdo chce, a zase si může tímto
    způsobem ta rodina pomoct. '
  - 'Připravujeme legislativní změny na podporu zkrácených a flexibilních úvazků.
    To už tu mělo být dávno, ale děláme to my teď, aby se zase dala lépe spojit péče
    o dítě s přiměřenou prací, a tedy i přiměřeným výdělkem. A to je zase konkrétní
    pomoc (Předsedající: Čas.) rodinám. (Předsedající: Čas.) '
  - ' '
  - 'Místopředsedkyně PSP Olga Richterová: Děkuji. A poprosím nyní o doplňující otázku
    pana poslance. Prosím. '
  - ' '
  - 'Poslanec Andrej Babiš: Nebudu polemizovat, jestli za to může Nečas, Drábek nebo
    Maláčová nebo Topolánkova vláda. Já myslím, že každý ví, že ODS a ČSSD definitivně
    poškodila tuto zemi svojí aliancí až do roku 2002, ale to by bylo na hodiny. '
  - 'Já mám konkrétní návrh, pane premiére. Říkám - prodlužte dobu na schválení příspěvku
    na bydlení ne na čtvrt roku, ale na jeden rok. Zajistěte automatickou výplatu
    dávek k jednomu konkrétnímu datu, tedy nastavte systém tak, aby už jednou schválenou
    dávku vyplácel opakovaně každý měsíc ve stejný den. Tím každý příjemce dávky bude
    vědět, kdy dostane peníze, a tedy i kdy bude schopen nájem uhradit. '
  - 'Takže já jsem konstruktivní, a když jste byli schopni udělat aplikaci pro uprchlíky,
    kde každý žadatel jednoduše se přihlásí přes bankovní identitu, vyplní pár základních
    údajů, takto si požádá o humanitární dávku, proč to neuděláte pro žadatele o příspěvek
    na bydlení? Jednoduchá aplikace, starosta si to stáhne do mobilu, obejde vesnici
    (Předsedající: Čas.), všechny seniory (Předsedající: Čas, pane poslanče.), o kterých
    ví, a ve finanční tísni (Předsedající: Prosím o dodržení času, musím měřit všem
    stejně.), vyplní jednoduché, rychlé, efektivně, odešle... (Předsedající vypne
    poslanci Babišovi mikrofon.) '
  - ' '
  - 'Místopředsedkyně PSP Olga Richterová: Opravdu není možné, musím měřit podle jednacího
    řádu. (Poslanec Babiš hovoří mimo mikrofon.) Prosím, pane premiére... (K Petru
    Fialovi.) Prosím o opuštění pultíku. (K poslanci Babišovi.). '
  - ' '
  - 'Poslanec Andrej Babiš: (Mimo mikrofon k předsedající:) Laskavě mě nechte domluvit. '
  - ' '
  - 'Místopředsedkyně PSP Olga Richterová: Musím měřit všem stejně, v doplňující otázce
    má každý jednu minutu. Pane premiére, máte zájem o reakci? Prosím. '
  - ' '
  - 'Předseda vlády ČR Petr Fiala: Já bych velice rád, kdyby naše vláda přišla ke
    státní správě a státu, který by byl digitalizovaný, který by byl nebyrokratický,
    kde by byly naplněny některé sliby, se kterými jste přicházeli do vlády a kde
    bychom teď v těch těžkých časech, kdy všichni čelíme vážné krizi, kdy se zvyšuje
    nápor na sociální systém, kdy se zvyšují i nároky na to, co státní úřad nebo státní
    úřady vlastně musí dělat a ověřovat, kdybychom to měli digitalizované, měli to
    zjednodušené, kdyby tady byla připravena legislativa, kdyby se prostě stalo to,
    co jste tady měli čas během osmi let, když jste byli u vlády, udělat. A my bychom
    vám v tom pomohli. Vzpomeňte si, že jsme podpořili všechny digitalizační kroky.
    Všechny antibyrokratické kroky, jste udělali - které jste vůbec udělali, ono jich
    bohužel mnoho nebylo - jste udělali s našimi hlasy a s naší podporou, takže mě
    teď těší, že mně tady slibujete podporu pro to, když my budeme zjednodušovat ten
    systém, a věřte mně, my na rozdíl od vás ho opravdu zjednodušíme. A pracujeme
    i na zjednodušení příspěvku na bydlení a budete vidět, že jednorázový příspěvek
    tak, jak ho budeme vyplácet, bude maximálně jednoduchý. Pokusíme se využít všechny
    moderní digitální nástroje, které tady máme k dispozici. '
  - 'Já bych tady nestavěl to, co se dělá pro ukrajinské uprchlíky a české občany,
    proti sobě. Moderní stát musí fungovat pro všechny stejně dobře a to, že jsme
    zvládli tak dobře tak nebývale obrovskou, nesrovnatelnou vlnu uprchlíků v České
    republice, jenom svědčí o tom, že jsme ty věci nastavili dobře. Bohužel, v jiných
    případech jsme převzali naprosto špatné systémy, těžkopádné, byrokratické, a budeme
    mít velkou práci... (Předsedající: Prosím, čas.) s tím, abychom je zjednodušili.
    (Předsedající: Čas, prosím.) '
  - ' '
  - 'Místopředsedkyně PSP Olga Richterová: Děkuji. A než přistoupíme k další interpelaci,
    načtu došlé omluvy. Omlouvá se pan ministr zahraničních věcí Jan Lipavský dnes
    od 16 hodin do konce jednacího dne z pracovních důvodů a paní místopředsedkyně
    Jana Mračková Vildumetzová se omlouvá dnes mezi 15.30 a 18 hodinami z rodinných
    důvodů. '
  - 'Tímto vypořádáno a prosím, paní poslankyně, ujměte se slova.  '
2. schůze: {}
20. schůze:
  Poslanec Andrej Babiš:
  - '

    A pokud se chcete o tom bavit, tak já rád vás navštívím a rád s vámi budu o tom
    diskutovat, protože toto vždycky bylo moje téma. Jako ministr financí, tak jako
    premiér. A samozřejmě jako ministr financí jsem držel kasu, nechtěl jsem utrácet.
    Ale jako premiér jsem měl jiný názor, protože zkrátka zdravotnictví se mezičasem
    stalo ještě větší prioritou než předtím. Takže já jen znovu opakuji, že... Ano,
    ten prospekt, proti tomu jste protestovali, říkali jste, že je to kampaň. A pokud
    se to dneska zpropagovalo a lidi o tom slyšeli a vyhledají si, tak to bude skvělé.
    A skvělé bude, když VZP to bude rozdávat, ten prospekt, protože ne všichni umí
    si elektronicky to stahovat. '
  - 'REACT-EU, pane poslanče, prostřednictvím paní předsedající, tak to je trapné,
    co jste tady říkal. Ano, možná na začátku tam něco bylo špatně. Ale podstatné
    je, že všichni, kteří chtěli peníze dostat, dostali. Dostali. Dostaly i krajské
    nemocnice, dostaly. Bylo to transparentní, nebylo to ovlivněné politicky. A já
    jsem přinesl z Bruselu pro zdravotnictví 50 miliard. Váš Nečas přinesl osm. Váš
    ne, pana ministra financí. Padesát osm. A já myslím, že na to jsou jasná data.
    Takže nevím, proč říkáte, že se nedostalo. Já mám informace, že se dostalo. A
    pokud se nedostalo, tak já bych rád viděl tedy ten seznam, kdo nedostal. '
  - 'No, takže celkově ten resort - (Zpravodaj reaguje mimo mikrofon.) Říkáte, že
    nějací naši úředníci. Jací naši úředníci? Vždyť to jsou vaši úředníci. Vy jste
    tam seděl u šnajdroida, abyste hlídal zájmy KDU-ČSL. Vždyť si to pamatuji na ty
    debaty, kdy jsme dělali první vládu, Sobotka a pan kolega Bělobrádek, a říkali:
    Musíme mít všude náměstky. A já hovořím: Proč? Jaké náměstky? Ne, toto byl ten
    váš systém. Nabrali jste tam stovky vašich lidí. Jurečka, kolik jich nabral? Dvě
    stě na zemědělství. Všude dáváte ty straníky. No teď v tom pokračujete. Já jsem
    žádné neměl. Žádné jsem neměl. Já jsem je bral jako úředníky. Jako úředníky. Nemám.
    Já jsem nikdy neuplácel naši členskou základnu nějakými posty, tak nevím, o čem
    tady mluvíte jako. Já si pamatuju, když jsem seděl se Sobotkou a s kolegou Bělobrádkem,
    o tom, že kdo má být ministr zdravotnictví, a v podstatě nikdo neměl tu nabídku.
    A teď jsem zapomněl to jméno toho... no, Žaloudík. A já jsem říkal, říkal jsem
    Sobotkovi: Proč tam nedáte pana Žaloudíka? To by byl skvělý ministr. A to je onkolog
    ze Žluťáku z Brna. No ale Sobotka si tam dal toho šnajdroida, protože ten pokračoval
    v tom. Pokračoval. Pamatuju si na ty tweety. Už ve dvanáct nebyl schopen řídit.
    (Zpravodaj mimo mikrofon.) No co ale? Jak ale? Tak to bylo. Já jsem psal čtyřicet
    šest dopisů panu Němečkovi. Čtyřicet šest. No ale vy jste se staral o zájmy KDU.
    Tak já vás neviním. Já vám říkám, že vy jste tam byl proto, abyste lobboval za
    KDU, a to je v pořádku, no. Tak ty vaše výsledky byly takové, jaké byly. A změnilo
    se to, až když přišel ministr Ludvík, ten byl schopen něco vyjednat. '
  - 'Takže co se týče těch peněz, já bych rád věděl od pana ministra Stanjury, kolik
    to bude miliard v roce (nesrozumitelné) výdaje. Kolik. Takže 550 miliard 583 na
    rok 2021, a kolik to bude miliard. A ten mechanismus, když nás pozvete, tak my
    budeme nadšeni. Když s námi nemluvíte, v podstatě všechno, co my řekneme, je špatně.
    A já potom nechápu, když já jsem tady říkal, že jste za čtyři měsíce dostal 40,3
    miliardy navíc meziročně. Tady je nějaký titulek z antibabišovského Seznamu (ukazuje):
    Stanjura se zmýlil, na daních vybere o sto miliard navíc. Nevím, jak jste se zmýlil.
    Jasně že vyberete navíc, ne? Takže zkuste nám říct, jaký to bude mechanismus.
    Když já nechápu, když snižujete platbu na státního pojištěnce, tak jedině, jak
    to můžete udělat, je, že odčerpáte ty rezervy pojišťoven, pokud chcete navýšit
    výdaje zdravotnictví. Ale já nevím, co chcete. Takže by bylo dobré, abyste nám
    to řekl. Pokud teď, nebo někdy jindy, tak to je na vás. '
  - ' '
  - 'Předsedkyně PSP Markéta Pekarová Adamová  Nyní je přihlášen s přednostním právem
    pan ministr Stanjura. A já chci avizovat, že dle dohody předsedů všech poslaneckých
    klubů bych následně vyhlásila přestávku na jednání grémia, abychom se dohodli
    na tom, jak budeme postupovat dále na této schůzi. Takže... A ještě chcete vystoupit
    s přednostním právem paní... Tak potom teprve grémium. Dobře. Tak tedy nyní pan
    ministr s přednostním právem. '
  - ' '
  - 'Ministr financí ČR Zbyněk Stanjura  Tak já mám jinou informaci, tak jsem se domníval,
    že přijdu na vládu, tak já nevím. Já jsem chtěl vlastně faktickou. Tak já to...
    Pan poslanec Babiš asi neví, jaké valorizační vzory jsou u penzistů, tak já to
    řeknu. Navýšení o inflaci a polovinu růstu reálné mzdy. Tohle u penzí, navrhujeme
    ten samý mechanismus. Já jsem připraven debatovat o číslech. Já jsem řekl, že
    ty peníze, o kterých mi říká, že jsou navíc, jsou už zapojeny a jsou ve schváleném
    rozpočtu. Jsou ve schváleném rozpočtu. Takže to nejsou žádné další příjmy, o kterých
    bychom mohli nyní přemýšlet, na jaké další výdaje použijeme. A to je realita. '
  - 'A já bych potřeboval, aby ta debata byla rovnocenná, pane poslanče, prostřednictvím
    paní předsedkyně. Vy jste říkal, že výdaje ve zdravotnictví byly v roce 2021 kolem
    550 miliard. A já bych je potřeboval rozklíčovat, co všechno těch 550 miliard
    do oblasti zdravotnictví počítáte, protože evidentně to nejsou výdaje systému
    zdravotního pojištění. A aby ta debata měla smysl, tak musíme mít stejné vstupní
    podklady k té debatě, jinak budeme vycházet každý z jiných čísel a ta debata nikam
    nepovede. Takže po té přestávce - já myslím, že je dobře, když se grémium domluví
    na tom, jak budeme postupovat - by bylo dobré, kdybyste nejenom mně, ale všem
    ostatním poslankyním a poslancům řekl, z čeho se ta částka skládá. Záporné jsou
    výdaje v systému zdravotního pojištění plus - a to plus musíme slyšet, abychom
    pak mohli vést věcnou debatu nad tím číslem. Když nevím, z čeho se skládá, tak
    vám nemůžu dát číslo, které by se mělo podle vás s tím vaším 550 miliard. To je
    všechno, stihl jsem to do dvou minut. '
  - ' '
  - 'Předsedkyně PSP Markéta Pekarová Adamová  Tak nyní tedy několik faktických poznámek.
    Nejdříve je přihlášen s faktickou poznámkou pan poslanec Vondráček. Prosím, máte
    slovo. '
  - ' '
  - 'Poslanec Radek Vondráček: Tak já děkuji. Opět k tomu svému tématu. Omlouvám se
    všem, byl jsem zkontrolovat video a zvukový záznam. '
  - 'Pan místopředseda Skopeček na začátku v 8 hodin, když zahajoval, tak řekl: Jsme
    v obecné rozpravě a máme tu přihlášky s přednostním právem. On ji neotevřel. Ten
    večer předtím ji taky nikdo neotevřel. A ani ji otevřít nemohl, protože tam byly
    přihlášky s přednostním právem. Já z toho nechci dělat prostě nic, prostě snad
    tady nějak v konsenzu budeme pokračovat. Jenom chci upozornit na to, že jsem měl
    pravdu, když jsem říkal, že obecnou rozpravu v podstatě řádně doteď nikdo neotevřel. '
  - 'A když už mám tu faktickou poznámku, tak jsem se s vámi chtěl ještě podělit se
    zkušeností z minulého volebního období. Když byla také nějaká mimořádná schůze
    a opozice měla několik bodů, a protože samozřejmě tam docházelo k nějakým průtahům
    v diskusi, tak mě tenkrát taky napadlo, že bychom nějaký bod přerušili a dali
    ho až za nějaký méně kontroverzní bod. Nebo hlavně abychom projednali nějaký bod,
    komunikoval jsem to i s legislativou. Tenkrát mi bylo řečeno, že to je mimořádná
    schůze, kde je prostě podstatou a tím hlavním motivem a cílem, že se nemůže měnit
    pořadí té navržené schůze. Přesto se včera přerušil bod 1 a zařadil se až za bod
    3. Je to věc, která nespadá pod jednací řád, jedná se o nějakou zvyklost, řekněme
    nějakou vnitřní logiku toho jednacího řádu. Ale došlo tady zase k porušení nějakých
    zaužívaných postupů. Stejně tak došlo k porušení zaužívaných postupů, že jsme
    hlasovali o zkrácení řečnické doby v době, kdy ještě nebyla otevřena rozprava.
    Opět to není výslovně proti jednacímu řádu. Takže jenom na to upozorňuji, nechci
    z toho nic dělat. Možná si to můžeme pak říct mimo mikrofon, ať nezdržujeme debatu
    lékařů. Děkuji. '
  - ' '
  - 'Předsedkyně PSP Markéta Pekarová Adamová  Tak nyní je tedy přihlášen s faktickou
    poznámkou pan poslanec Babiš. Prosím, vaše dvě minuty. '
  - ' '
  - 'Poslanec Andrej Babiš: Já bych chtěl reagovat na pana ministra Stanjuru. Já nechci
    tady vést tu debatu, pokud si na mě najdete čas, tak já rád jako navštívím. Já
    samozřejmě nejsem schopen odpovědět teď. Ale já vám to dodám, těch 550 miliard,
    jaké jsou to výdaje, z jakých zdrojů. Samozřejmě vám to vydám. Já jen jsem stále
    fascinován tím, že vy stále říkáte, že nemáte ty peníze. Tak mi zkuste teď vysvětlit,
    kde jste sehnal 8,5 miliardy na nákup plynu pro státní hmotné rezervy. To je jako
    zázrak.  '
  Poslankyně Andrea Babišová:
  - '

    Nebudu ty detaily, které daleko lépe popsala paní poslankyně Mádlová, vaším prostřednictvím,
    paní místopředsedkyně, znovu opakovat. Ale chci se pozastavit jenom u jednoho
    momentu. Celou tu dobu - a byla umístěná ve výborném zařízení na Palatě, skvělý
    ředitel pan Procházka - se potýkala tato zvláštní nemocnice, ono je to specializované
    zařízení, s velkým problémem nedostatku zdravotních sester a nedostatku personálu,
    který by mohla zaplatit tak, aby právě těm klientům, kteří tam byli umístění a
    jejichž stav se zhoršoval, poskytla péči, kterou by jim ráda poskytnout měla a
    chtěla. A při představě, že se bude tady ubírat, tak jsem si to promítla a říkala
    jsem, je to vzpomínka na moji maminku, aspoň vystoupím a řeknu - prosím, zvažme
    i osudy těch konkrétních rodin, které jsou potom donuceny po pětileté péči doma
    tu svoji milovanou osobu umístit někam jinam (upozornění na čas), a to zařízení
    nebude mít prostředky na to, aby jim tu péči, kterou jí rodina poskytovala (opět
    upozornění), v kvalifikované... Dobře. Všichni víte, co jsem chtěla říci, a děkuji
    paní kolegyni, že to tak krásně vylíčila. Děkuji. '
  - ' '
  - 'Místopředsedkyně PSP Věra Kovářová: Ano, děkuji. A nyní je přihlášená paní poslankyně
    Andrea Babišová, připraví se pan poslanec Lubomír Wenzl. Prosím, máte slovo. '
  - ' '
  - 'Poslankyně Andrea Babišová: Děkuji za slovo, paní předsedající. Dobrý večer,
    kolegyně, kolegové, členové vlády. Nebudu tak obsáhlá jako moje kolegyně přede
    mnou. Jsem ze severní Moravy, takže budu hovořit kratce, uderně a intenzivně,
    jak jsme zvyklí u nás. A opravdu už tady bylo za celou dobu řečeno mnoho. Ale
    přesto si neodpustím nějaké malinké zkrácené povídání. '
  - 'Pracuji ve zdravotnictví, nebo pracovala jsem ve zdravotnictví více než 22 let,
    z toho většinu času v manažerských postech, a toto téma samozřejmě se mě velice
    dotýká. Jsem základní členkou v uvozovkách bohumínské městské nemocnice, kde jsem
    si zažila od píky veškerý svůj profesionální život, a proto bych se chtěla jenom
    dneska krátce vyjádřit ke změně rozpočtu a ke zkrácení financí našemu zdravotnictví. '
  - 'Snížení plateb státu za jeho pojištěnce se už na první pohled jeví jako naprosto
    nepochopitelný a navíc nelogický krok. Předpokládali jsme, že po covidové pandemii
    nikdo nebude zpochybňovat nutnost finančně zdravého zdravotnictví. Opravdu jsme
    se mýlili. Ideologie vítězí nad rozumem a nad čísly. Snížení plateb a vytvoření
    vnitřního dluhu 14 miliard se někde musí projevit. Objektivně je zdravotnictví
    postiženo vládními škrty nejvíce. Vedle snížení plateb do zdravotnického (zdravotního)
    pojištění za státní pojištěnce se snížil také rozpočet Ministerstva zdravotnictví,
    a to oproti původnímu plánu o 5,5 miliardy a oproti roku 2021 o více než 1 miliardu.
    Nepochopitelné a pro nás zdravotníky nevysvětlitelné. '
  - 'Proč se vývoje situace obáváme? Už pro letošní rok byl rozpočet zdravotních pojišťoven
    nastaven jako deficitní. Primárně se bez nákladů na covid vyšplhal deficit po
    započtení nákladů na zvýšení platů na minus 17 miliard. K tomu je třeba připočíst
    náklady na testování, které samo Ministerstvo zdravotnictví odhadovalo ke konci
    února na 10 miliard. Tento údaj je z 24. února letošního roku. Samozřejmě bude
    také nutné zaplatit vakcíny a další nasmlouvané léky na covid. Na účtech zdravotních
    pojišťoven jsou skutečně zůstatky okolo 50 miliard. Ale když odečteme výše uvedené
    náklady a vezmeme v úvahu, že měsíčně je třeba na úhradu a provoz pojišťoven 37,5
    miliardy korun, tak je tato bilance zcela jiná. Zůstatky jsou celkové, ne pouze
    v rezervních fondech. K tomu je třeba myslet na to, že Ministerstvo zdravotnictví
    bude muset vydat novou vyhlášku, která bude nemocnicím a dalším zdravotnickým
    zařízením kompenzovat zvýšené náklady. Potom už nám pro letošní rok nezbývá vůbec
    nic, a to jsme na začátku roku a nevíme, co přijde. '
  - 'Covidová doba bude mít ještě dopady, a to jak na pacienty, tak na zdravotníky,
    a proto bychom měli usilovat, aby zdravotnictví bylo finančně stabilní. A to v
    těchto jednoduchých počtech ještě nejsou brány v úvahu obrovské finanční náklady,
    které s sebou přináší současná uprchlická krize. Tento stav zároveň spolu s neznámým
    budoucím vývojem epidemické situace, která nás čeká na podzim, by měl vládu přesvědčit,
    aby se zachovala zodpovědně a plánovaně a plánované škrty za státní pojištěnce
    přehodnotila. Řekněme si upřímně, že zdravotnictví bude dostupné a finančně zabezpečené,
    jak ho nastavíme my, politici. Vše je otázkou priorit. Nevíme totiž, jak současná
    situace na Ukrajině dopadne. Víme ale jistě, že můžeme počítat s doléčením raněných
    desítek i stovek Ukrajinců, kteří k nám budou transportování po případné stabilizaci
    situace na Ukrajině. '
  - 'Pokud budu přímo citovat lékaře pana doktora Balíka: Bude to podobná situace
    jako v roce 2014 po ruské agresi na Krymu a Donbasu. Z tohoto scénáře bude sociální
    složení uprchlíků do Česka z 80 % zatěžovat chirurgii, gynekologii a pediatrii.
    V případě zhroucení Ukrajiny a její okupace pak můžeme v naší zemi očekávat až
    1 milion uprchlíků a zátěž bude enormní nejen pro intenzivní medicínu. Tento obor
    je suverénně nejdražší v rámci medicíny a náklady na lůžko intenzivní péče pojídají
    až 40 až 45 % hospitalizačních nákladů. Z toho vyplývá i určitá zodpovědnost za
    zdravotnický systém a rozpočet při ordinování diagnostických a léčebných postupů. '
  - 'Nakonec mi dovolte citovat prezidenta České lékařské komory, pana doktora Kubka:
    Současná situace na Ukrajině bezpochyby představuje pro náš zdravotnický systém
    výzvu o to větší, že nastala v době, kdy české zdravotnictví za sebou má velmi
    náročné období v souvislosti s epidemií covidu-19, která navíc ještě řádně neskončila.
    Muselo být odloženo mnoho zdravotních výkonů, které však nelze odkládat stále,
    protože péči naši pacienti potřebují. Česká lékařská komora se již obrátila otevřeným
    dopisem na premiéra s naléhavou výzvou, aby vláda přehodnotila svůj plán úspor
    a zdravotnictví dala tolik financí, kolik potřebuje. Naše zdravotnictví je v situaci,
    kde se v této chvíli škrtat nedá. '
  - 'S tímto prohlášením plně souhlasím, a proto vyjadřuji svůj nesouhlas s předloženým
    návrhem zákona. Děkuji vám. '
  - ' '
  - 'Místopředseda PSP Jan Bartošek: Já vám také děkuji. Vážené paní poslankyně, vážení
    páni poslanci, budeme pokračovat v projednávání tohoto bodu. Jako další je řádně
    přihlášen do rozpravy pan poslanec Lubomír Wenzl a připraví se pan poslanec Miloslav
    Janulík. Prosím, pane poslanče, můžete mluvit. '
  - ' '
  - 'Poslanec Lubomír Wenzl: Vážený pane předsedající, vážení členové vlády, vážené
    kolegyně, kolegové, dovolte mi v krátkosti se vyjádřit k nyní projednávanému bodu
    pohledem člověka, který nemá zdravotnické vzdělání, ale profesně s touto oblastí
    spojeného. '
  - 'Logické, selským rozumem pochopitelné, ale hlavně smysluplné by bylo přidání
    finančních prostředků do systému, a ne, jak je dnes na programu této schůze, naopak
    odebrání finančních prostředků. Naše země má za sebou dva těžké roky v souvislosti
    se zvládáním epidemie koronaviru, která zasáhla každého občana naší země. Je třeba
    uvést, že sektor zdravotnictví byl jedním z hlavních, neřkuli nejdůležitějším
    pilířem při zvládnutí této epidemie. Díky ohromného nasazení zdravotníků, lékařského,
    ošetřovatelského personálu, ale i nezdravotníků pracujících v tomto odvětví, kteří
    jsou nezbytně nutní pro udržení chodu zdravotnického zařízení, a je jedno, jestli
    se jedná o veřejný, nebo soukromý sektor, a bez rozdílu, zda se jedná o poskytovatele
    akutní lůžkové péče, nebo poskytovatele ambulantní péče, nedošlo po celou dobu
    k úplnému zastavení ekonomiky. A teď z předloženého návrhu v případě jeho schválení
    vyplývá, že na oblast zdravotnictví dopadnou škrty nejvíce. To mně nepřipadá úplně
    normální. Nerozumím, není mi jasné, proč se k tomuto kroku přikročilo a proč pan
    ministr zdravotnictví na toto přistoupil a proč nebojuje za resort, který vede.  '
21. schůze:
  Poslanec Andrej Babiš:
  - '

    Ale samozřejmě ani tím to nekončí. Říkal, že on v téhle věci udělal, co mohl,
    pomohl všem českým občanům. Ale jaká je realita? A může čtyřikrát vysvětlovat,
    jak nemohl prodloužit smlouvu s Norskem, jak se ve skutečnosti nemohlo udělat
    nic pro to, abychom se zapojili do výstavby plynovodu Stork II z Polska. Ale pravda
    je taková, že prostě za éru Andreje Babiše naše závislost na ruském plynu a ruských
    surovinách stoupla. To jsou fakta, která se těžko odestojí. '
  - 'Ale bohužel, ani tohle není všechno z hlediska toho, co tu zaznělo a čím se tady
    chtěl Andrej Babiš pochlubit. Doporučuje, abychom dělali totéž, co například v
    Maďarsku ohledně pohonných hmot. Je asi dobře zmínit, že několik dnů se na maďarských
    benzinových stanicích tvořily fronty, musela tam dohlížet policie a zároveň v
    tuto chvíli má maďarský stát na krku několik žalob, protože to prostě znamenalo
    vážné poškození a vážné porušení zákonů. '
  - 'A co se týče Čepra, jenom zmíním důležitý fakt o tom, že jenom za poslední čtyři
    roky státní firma ČEPRO poslala bez výběrových řízení 5 miliard korun společnosti
    Agrofert. Pevně doufám, že se mně podařilo odkouzlit celou řadu slov o tom, jak
    tady stále někdo vede kampaň proti Andreji Babišovi, jak je to pořád ta samá písnička.
    A stačí přitom dát na stůl konkrétní data a fakta, aby celý ten projev, který
    připomínal opravdu vysílání Rádia Jerevan, dostal skutečné kontury. Děkuji za
    pozornost. (Potlesk z koaličních řad.) '
  - ' '
  - 'Místopředseda PSP Jan Bartošek: Já vám děkuji. Nyní je s přednostním právem přihlášena
    paní místopředsedkyně Mračková Vildumetzová, která dává přednost panu předsedovi
    Babišovi. Prosím. '
  - ' '
  - 'Poslanec Andrej Babiš: Děkuju. Pan ministr Kupka mě taky pobavil, on to taky
    čte z toho mobilu, protože samozřejmě neví, o čem mluví, takže to hezky přečetl.
    No, pane ministře, kdyby nebyla kuponka a kdybyste šli na stáž do Singapuru, tak
    by se nic neprivatizovalo. Nejdřív se privatizoval za pana ministra Dlouhého Unipetrol,
    to byla ODS ve vládě, šel Agip, Conoco a za 1 dolar dostaly 49 % podílu v českých
    rafineriích za to, že budou investovat. Tak jste to neměli privatizovat, na to
    je jednoduchá odpověď. Takže samozřejmě neříkáte pravdu. Vy normálně brutálně
    lžete. Lež je i zastropování pohonných hmot, jako má Chorvatsko. Tam je taky 36
    korun a v Maďarsku žádné fronty nebyly. To jste možná někde četl. '
  - 'Potom to doporučení ohledně toho, my jsme řekli systémově, co bychom udělali.
    Vy jste to zase zmatlal a říkáte, že jsme doporučovali nakoupit ten den a teď
    je nějaký cenový rozdíl. Nedoporučovali. My jsme řekli, že máte aplikovat německý
    model, takže nemáte nakupovat, máte to nechat pro ty, kteří to dělají, a když
    vznikne nějaký rozdíl... Tak jste to celé zpatlali, protože jste nakoupili za
    peníze státního rozpočtu. Pan Stanjura zázračně našel 8,5 miliardy. Včera nám
    vysvětloval, že si to půjčil jen dočasně a že to tam někdy vrátí. Takže jste to
    neměli kupovat za státní peníze, měli jste nechat distributory nakoupit. My jsme
    vám neřekli, kdy máte nakupovat. Vy jste byli bezradní, tak jste to nakonec udělali. '
  - 'Takže jaká závislost? Vždyť nic nemáme. Vy nejste schopen pochopit, že vy nic
    nemáte? Vy nic neovládáte. Vy jste si ovládl, že jste si ráno dal modrou kravatu,
    tedy ne, modrou košili, na to máte vliv. (Potlesk z řad poslanců ANO.) Vy nemáte
    žádný vliv na nákup plynu, žádný. Plyn prodává Innogy, to je maďarská firma, to
    je ten Orbán, kterého nesnáší Pekarová, říkala, že ho konečně porazí ta... Tam
    jich bylo proti Orbánovi šest, vás bylo pět, vy jste mě porazili, protože sami
    jste si netroufali. Takže vy na to nemáte vliv. Nemáte. Tak už si to konečně uvědomte.
    Jaká závislost na plynu? Nic nemáte. Všichni mají státní podniky na plyn, na rafinerie,
    pohonné hmoty: Polsko, Slovensko. Rakousko, Maďarsko. Vy nic nemáte, takže nevím,
    o čem tady mluvíte. '
  - 'A prosím vás, že moje firma - PREOL není Agrofert, to je PREOL, a nakupuje se
    to transparentně. Pan Stanjura a jeho hlavní strategie dohlížet, kde všude Agrofert
    je, ale my nekrademe a já jsem se nešel do politiky živit na rozdíl od většiny
    z vás. Je to transparentní a je to ve prospěch lidí, zaměstnává to lidi. Takže
    neříkejte a nekritizujte tady nějaké věci, které neexistují. '
  - 'Emisní povolenky - prosím vás, já vím, že je to těžké, já pana premiéra kritizuji
    za to, že on mě kritizoval, já jsem pro to něco dělal, on v tom nepokračoval a
    teď, když měl možnost podpořit vašeho poslance Vondru, tak ho nepodpořil. To je
    všechno. Vy jste neudělali pro lidi vůbec nic. Choďte na Slovensko, zeptejte se,
    jak udělali zastropování elektřiny. Slováci to udělali, Maďaři zastropovali ceny
    pohonných hmot, Polák snížil DPH na potraviny na nulu, Polák snížil a zastropoval
    základní potraviny a 24 členských zemí v Evropě pomáhá lidem. Vy jenom kasírujete
    větší příjem do rozpočtu z vysoké inflace a stále opakujete nesmysl, že tím, že
    jsme dali lidem peníze, vznikla inflace. Vždyť to nemá logiku. Proč máte o 100
    % vyšší inflaci a nedali jste lidem nic? My jsme měli 5,3 % v prosinci, vy máte
    téměř 13. Nedali jste lidem od ledna nic, vůbec nic. Jurečka přišel s tím nesmyslným
    doplatkem na bydlení. Kolik? 40 000 domácností? Teď jste přišli s tím plošným.
    My nechceme plošně, potom chceme plošně. Vy slibujete lidem, vysíláte signály
    a nejste schopni ani ty peníze lidem dodat. Kdybychom my byli ve vládě, tak lidi
    nikam nejdou a jejich faktury za elektřinu, plyn a topení se dramaticky sníží.
    To bychom udělali my. A já už jsem vám řekl x-krát, kde máte peníze: 2 260 miliard
    tam máte díky nám, my jsme vybojovali v Bruselu téměř dvakrát tisíc miliard. '
  - 'Takže si tady můžete vykládat, co chcete, já chápu, že je to pro vás těžké, nerozumíte
    tomu, něco tam čtete, ale nikdo vám neříkal, kdy máte nakupovat. My jsme principiálně
    řekli, že to máte dělat podle Německa. Nejdřív jsme říkali, že to máte nakupovat,
    potom jsem změnil názor a řekl jsem: Ano, Němci to dělají lépe, dělejte to podle
    Němců. Udělali jste si to podle sebe, protože šestý koaliční partner tady, Pokorný
    - Síkela, zkrátka ČEZu nevěří, tak potom dělá soutěž a vaše státní firma tam soutěží.
    No tak super. Tak si to hlídejte, aby zůstala pětikoalice, aby to tam zase neřídili
    zezadu lobbisté. Děkuju vám za to. (Potlesk z řad poslanců ANO.) '
  - ' '
  - 'Místopředseda PSP Jan Bartošek: Nyní vystoupí paní místopředsedkyně Mračková
    Vildumetzová. Prosím. (V sále je obrovský neklid a hluk.) '
  - ' '
  - 'Místopředsedkyně PSP Jana Mračková Vildumetzová: Vážený pane místopředsedo, vážení
    páni ministři, vážené kolegyně, kolegové, mně opravdu přijde velmi zvláštní, že
    zatím tady za problém, který tady tíží všechny občany České republiky, a to je
    zvyšování cen energií, zvyšování cen pohonných hmot, bojuje jenom opozice. Skoro
    to opravdu vypadá tak, jako kdyby lidé z vládní koalice byli zavření v nějaké
    skleněné kouli a vůbec nevěděli, co se v jednotlivých městech a regionech děje. '
  - 'Doufám, že si opravdu všichni uvědomujete, že dopad zvýšení cen energií dnes
    pociťují všichni občané. Dnes to není už jenom problém sociálně slabších obyvatel
    a jsem přesvědčena, a říkám to tady už poněkolikáté, že tento problém se opravdu
    může stát rozbuškou sociálních nepokojů, protože si řekněme, že bez plynu a elektřiny
    se v uvozovkách... '
  - ' '
  - 'Místopředseda PSP Jan Bartošek: Já se omlouvám, paní místopředsedkyně, ale poprosím
    vaše kolegy v levé části sálu o ztišení. '
  - ' '
  - 'Místopředsedkyně PSP Jana Mračková Vildumetzová: Asi to kolegy z vládní koalice
    nezajímá, ale vnímám, že i na levém spektru... '
  - ' '
  - 'Místopředseda PSP Jan Bartošek: Ne, rušili kolegové z hnutí ANO. '
  - ' '
  - 'Místopředsedkyně PSP Jana Mračková Vildumetzová: ... je možná ještě větší hluk. '
  - ' '
  - 'Místopředseda PSP Jan Bartošek: Ne, rušili kolegové z hnutí ANO v levé části
    sálu.  '
22. schůze: {}
23. schůze:
  Poslanec Andrej Babiš:
  - '

    Nová SZP má platit od 1. ledna 2023. Ještě dnes není strategický plán schválen
    a odhad je, že bude schválen nejdříve v září. Tak jak se stihnou naši zemědělci
    na to připravit, když se seje vlastně v srpnu? Některé plodiny se sklidí v srpnu
    a vzápětí nato se tam seje v rámci osevních postupů nějaká další plodina. Nemám
    odvahu, jak tady kolega Kott na mě pokřikuje, říct, že to je řepka, která se seje
    v srpnu. Jinak ten pyl, který máme všichni na autě, není z řepky, ten je z borovic
    a z jehličnanů. '
  - 'Takže myslím si, že je i teď doba na to, a debata zástupců odborné veřejnosti
    s Ministerstvem zemědělství samozřejmě je, že by stálo za to se bavit i o Green
    Dealu, o přehodnocení Zelené dohody, protože požadovat ve stávající situaci nechávat
    velkou plochu orné půdy ladem mně moc tedy strategické nepřipadá, a navíc snižovat
    dramaticky spotřebu hnojiv a pesticidů, když Česká republika, ale to všichni vědí,
    vlastně je ve spotřebě pesticidů v kilech účinné látky na hektar hluboko - je
    na 2 kilech a Belgie má 8, Itálie 8, Slovinsko, Portugalsko, Kypr, Španělsko,
    Francie, Německo, Rakousko, Velká Británie, Irsko, Maďarsko, Finsko - jsou všichni
    před námi ve spotřebě pesticidů násobně, násobně! A u hnojiv Česká republika je
    stejně tak nějakých 110 kilo čistých živin na hektar, ale Irsko, Malta je na 500,
    Lucembursko, Belgie, Slovinsko, Chorvatsko, Británie a tak dále a tak dále, Řecko,
    Francie, Španělsko - zase před námi v intenzitě zemědělské výroby a ve spotřebě
    pesticidů a hnojiv. '
  - 'Když jsem dělal v roce 1987 až 1988 agronoma v zemědělském družstvu, tehdy byla
    republiková spotřeba hnojiv někde kolem 200 kilo na hektar čistých živin. Tak
    jsme od toho zaplaťpánbůh pryč, nehnojí se tolik, jsme dneska na 120 kilech, ale
    jít ze 120 kil o 30 % dolů a v Irsku z 500 kilo o 30 % dolů, tak rozumíme si,
    v té konkurenční výhodě, respektive naší nevýhodě, jak bychom dopadli. A podle
    studií zemědělských odborníků by samozřejmě tohle snížení spotřeby znamenalo snížení
    výroby o 20 až 30 %, což za stávající situace si myslím, že by to nebylo úplně
    fajn. '
  - 'Ještě k tomu zvýhodňování těch, co nic nedělají. Nad tím by bylo dobře se zamyslet
    a podpořit spíš víc ty zemědělce, kteří vyrábějí potraviny. A o tom už jsem mluvil,
    to je ta otázka platby na první hektary, ale o tom se vede debata. Pan ministr
    něco na vládu donese v této záležitosti. '
  - 'A poslední věc, kterou bych zmínil, je asi otázka značení českých potravin, ale
    tam je to spíš otázka Potravinářské komory tak, abychom propagovali na pultech
    české potraviny, aby zákazník poznal jasně, když dneska přichází do obchodu, tak
    ze zákona je povinnost, a byla to také šílená debata v tom předminulém volebním
    období, že víno značíme vlastně jako v Rakousku - má rakouskou vlajku, na Slovensku
    má slovenskou a v Čechách už má naštěstí českou, takže když přijdu do obchodu,
    vidím, že si kupuji české víno, protože tam je na záklopce česká vlajka. '
  - 'Takže tolik jenom zhruba z mé strany. Omlouvám se tedy za směs čísel a odborných
    pojmů, ale já jsem se snažil držet tématu a nějak tu debatu otevřít, protože jsou
    tady nějaké nástroje, které by mohly jednak zvýšit naši soběstačnost ve výrobě
    základních potravin, a současně také snížit alespoň částečně ceny na pultech pro
    naše spotřebitele. Děkuji za pozornost. (Potlesk poslanců hnutí ANO 2011.) '
  - ' '
  - 'Místopředsedkyně PSP Jana Mračková Vildumetzová: Také děkuji. A další, kdo je
    přihlášen s přednostním právem, je pan předseda hnutí ANO, pan Andrej Babiš. Připraví
    se pan Radim Fiala. Pane předsedo, máte slovo. '
  - ' '
  - 'Poslanec Andrej Babiš: Dobrý podvečer. Děkuji za slovo. Vážená paní předsedající,
    vážené kolegyně, kolegové, doufám, že teď budu moci mluvit bez toho, aby mě někdo
    vypnul, jak se to stalo dneska na interpelacích, ale já tomu rozumím, že jsou
    nějaká pravidla. Já se stále hlásím na ty interpelace a většinou ty moje přihlášky
    končí na konci odzadu, takže já vlastně za pět týdnů můžu promluvit na pana premiéra
    - se mi povedlo - vždycky dvě a jedna minuta. '
  - 'Ale my jsme dneska hodinu a půl v úžase sledovali vystoupení pana premiéra a
    já teď nevím, jestli pan premiér tomu věří a už se sám přesvědčil o těch nesmyslech
    a nepravdách, které tady padají, a ta strategie je jasná. Vlastně opakovat ty
    nepravdy - to znamená, že naše země je předlužená. Lež! O tom, že jsme se rychle
    zadlužovali - také lež, protože paní Schillerová vlastně vydávala dluhopisy s
    předstihem za výhodných podmínek. '
  - 'Takže jedna strategie je lhát a říkat pravdu. Například pan premiér dneska říkal,
    že zvládl uprchlickou krizi. Tak před chvílí pan primátor Hřib vyzval vládu, že
    pokud něco neudělá konečně do úterý, zavře vysočanské centrum a pražské Hlavní
    nádraží je plné ukrajinských Romů, kteří tam jsou za skutečně nedobrých podmínek.
    Takže já nevím, jak se zvládá ta krize. '
  - 'Covid? Dneska pan premiér o tom nemluvil, pan premiér mluví o inflaci. A já fakt
    už tomu nerozumím, protože pan premiér říká, že má protiinflační rozpočet, čemuž
    bych rozuměl, protože vlastně ten první rozpočet vzal lidem peníze, tak je protiinflační.
    Ale zároveň dneska nebo včera přišel deštník proti drahotě - 100 miliard. Takže
    pan premiér říká: Tady dám 100 miliard, to není proinflační, a ta zlá Babišova
    vláda, která za dva roky covidu dala zaměstnavatelům a občanům a živnostníkům
    700 miliard korun - v porovnání s Francii, Macron dal 600 miliard euro, to je
    15 000 miliard korun, to je třikrát víc na Francouze než na českého občana, tak
    to je zase ta inflace. Tak já už skutečně tomu nerozumím a jsem úplně v šoku,
    jak je možné, že pan premiér tohle stále opakuje, že neříká pravdu, že jsou to
    rozporuplná vyjádření, která nemají logiku. '
  - 'Pan premiér také rád říká, že zařídil Dukovany. Nezařídil Dukovany! Dukovany
    zařídil Havlíček! Havlíček tu není. Pan premiér říká, že zařídil v Evropské unii
    energetickou soběstačnost. To také není pravda. Pan premiér si nenašel čas na
    Macrona. Sedí vedle něj tady na Evropské radě. Dvakrát mu zrušil schůzku. Lídr
    Evropy do 1. července. '
  - 'Takže tato vláda stále opakuje nepravdy a přisvojuje si naši práci. Dukovany:
    kdybychom my spustili tendr před volbami, to by byl řev provládních médií, která
    samozřejmě vyhrála volby této vládě, tak samozřejmě by křičela, co to je vlastně,
    co to je... Takže já tomu nerozumím a samozřejmě si nestěžuji. Mám v pondělí nejvíc
    sledovaný politický pořad Čau lidi, kde se k tomu vyjadřuji a kde pana premiéra
    interpeluji, protože tady vlastně paní místopředsedkyně mi vypnula mikrofon a
    nemohl jsem se k tomu vyjádřit. '
  - 'Já jsem se v tom vystoupení snažil vysvětlit panu premiérovi, jak to vypadá na
    úřadech práce, jak skutečně ti lidé nemají peníze, nedostávají ty peníze, a také
    jsem navrhl tři věci, které by se měly změnit. Ale v podstatě vládu to nezajímá,
    naše návrhy je nezajímají. Řekl jsem: ti, kteří mají nárok na doplatek na bydlení,
    na příspěvek na bydlení, aby to nemuseli dokladovat každý kvartál, aby to bylo
    jednou za rok, aby datum výplaty dávek bylo jednotné, aby, když tedy udělali aplikaci
    pro ukrajinské uprchlíky, aby to udělali i pro české občany. Takže to byly ty
    návrhy. Ale co následovalo? Pan premiér okamžitě útočí a říká: A co jste udělali
    za vaší vlády? No, tak já se můžu zeptat, kdo tady co udělal od roku 1990 do roku
    2002, kdy tady vládly dvě strany - ODS a ČSSD. Pamatujeme si na opoziční smlouvu.
    A tyhle dvě strany rozprodaly naši zemi za hubičku, že nemáme téměř nic, a také
    zničily zemědělství a potravinářství.  '
24. schůze: {}
25. schůze:
  Poslanec Andrej Babiš:
  - ' '
  - 'Místopředseda vlády a ministr pro místní rozvoj ČR Ivan Bartoš: Zareaguji. Ten
    zákon tak, jak jsme ho předložili, i včetně třeba spolupracujícího Ministerstva
    životního prostředí - ještě jednou děkuji za jednotné environmentální stanovisko
    - tak jeho součástí je RIA. V úbytku těch úkonů je to snížení náročnosti úkonů
    na 60 %. Musím říct, a to jsme nikdy nebyli ve sporu, že jsme šli tou cestou,
    a to jsme i podporovali v tom návrhu zákona, to je to jedno stavební řízení, na
    konci jedno razítko, jedno odvolání, takže ty lhůty, které jsou v tom procesně
    integrovaném, jsou dány i včetně odvolání, takže tam dochází ke snížení úkonů.
    Je tam vymahatelnost lhůt. Není to to dvoufázové stavební řízení, ale pouze jeden
    proces. A i v přiložené RIA, která je u návrhu zákona, dělali jsme ji paralelně,
    tak jak vznikaly jednotlivé paragrafy, které měníme, použili jsme i část, kterou
    jsme považovali za validní z té RIA, která byla k původnímu návrhu zákona, takže
    i ty očekávané úspory časové a finanční vám s tím můžeme ukázat a doložit. Velká
    část je zachycena v té RIA. Pokud tam budou nějaké další kalkulace nad rámec,
    o tom se můžeme bavit, jestli je třeba ještě něco dopočítat. '
  - ' '
  - 'Místopředseda PSP Karel Havlíček: Děkuji. Dalším interpelujícím je pan poslanec
    Babiš, který bude interpelovat nepřítomného pana ministra Jurečku. Máte slovo. '
  - ' '
  - 'Poslanec Andrej Babiš: Já bych se rád zeptal pana ministra práce a sociálních
    věcí, jak se vláda po dlouhých měsících analyzování rozhodla v otázce navýšení
    příspěvku na mobilitu pro zdravotně postižené občany. Jak všichni vidíme u benzinových
    stanic, cena benzinu a nafty raketově stoupá, což jen potvrzuje, že vládou tolik
    vychvalované snížení spotřební daně absolutně nezafungovalo. To pochopitelně trápí
    úplně všechny v naší zemi, extrémně to ale ohrožuje lidi s postižením. Teď je
    příspěvek na mobilitu 550 korun měsíčně, to je čtvrtina nádrže, pane ministře.
    Rád bych upozornil, že lidé s průkazem ZTP, či dokonce ZTP/P, tedy ti, kteří mají
    na tento příspěvek nárok, se bez auta neobejdou. Mluvíme tady o 261 000 lidí s
    průkazem ZTP a téměř 100 000 lidí s průkazem ZTP/P, jejichž osudy jsou vám zcela
    lhostejné, bohužel. Vaše rady, ať jezdí méně, jsou v jejich případě zcela nemístné,
    protože oni se prostě jinak než autem dopravovat nemohou. Potřebují dovézt dítě
    s postižením do školy či stacionáře, přitom není vůbec výjimkou, že speciální
    školu mají vzdálenu i několik desítek kilometrů od domova. Potřebují tedy k lékaři,
    na nutné rehabilitace nebo prostě na nákup, aby měli co jíst. '
  - 'Zároveň těmto rodinám raketově stoupají náklady na energie a na potraviny, kdy
    celá řada dětí s postižením navíc musí dodržovat speciální dietu. Pan Křeček,
    ekonomický poradce pana Fialy, lidem radí, ať sobě a svým dětem zmenší porce,
    takže to už snad nikdo nemyslí vážně. Zaznělo to na CNN Prima. Jezte menší porce,
    děti! Co má dělat matka, která vozí své postižené dítě každý den 30 kilometrů
    do školy a odpoledne ho zase musí přivést zpět? Má ho přestat do školy vozit?
    Takže tu budeme mít děti, které se nebudou moct vzdělávat. Jak dlouho ještě budete
    o navýšení příspěvku na mobilitu přemýšlet? Upozorňuji přitom, že se jedná o jednoduché
    a téměř okamžitě aplikovatelné opatření. Není nutné vymýšlet složité nové procesy
    jako u pětitisícového příspěvku pro děti. Máme konec června a o navýšení příspěvku
    na mobilitu se tady bavíme od února, tedy půl roku, a zatím jste neudělali vůbec
    nic! '
  - ' '
  - 'Místopředseda PSP Karel Havlíček: Děkuji. Vzhledem k tomu, že pan ministr není
    přítomen, tak přejdeme k další interpelaci, a to je pan poslanec Růžička, který
    bude interpelovat paní ministryni Janu Černochovou. Máte slovo, pane poslanče. '
  - ' '
  - 'Poslanec Pavel Růžička: Děkuji. Vážená paní ministryně, služební orgány jsou
    povinny zajišťovat rovný přístup a rovné zacházení se všemi uchazeči o povolání
    do služebního poměru a se všemi vojáky při vytváření podmínek při výkonu služby,
    zejména pokud jde o odbornou přípravu a dosažení služebního postupu. Já bych se
    vás chtěl zeptat, jakým způsobem je to naplňováno na Ministerstvu obrany. '
  - 'Proces výběru nového náčelníka Vojenské policie je skandální, protizákonný a
    diskriminační. Je to flagrantní porušení kariérního řádu v rezortu Ministerstva
    obrany a nevyhlášení výběrového řízení je možno považovat za omezení práv potenciálních
    uchazečů nejen z řad příslušníků Vojenské policie, ale i z řad příslušníků Armády
    České republiky. Výsledkem je předložení nevhodného kandidáta. Jaké má zkušenosti
    pan plukovník Foltýn z policejních činností? Já na to odpovím: vůbec žádné. On
    totiž není ještě vůbec vojenský policista a musí absolvovat základní kurz. Vojenská
    policie je podpůrnou službou pro bojové jednotky. Tady svoji specializaci - nasazení
    vojsk v boji - moc neuplatní. V dosavadní praxí podle přiloženého životopisu,
    který jsme dostali z Ministerstva obrany, mu rozhodně bude chybět zkušenost z
    řídící práce. Nikdy nikoho neřídil, nikdy nikomu nevelel. Nevelel družstvu, četě,
    dokonce nebyl ani náčelník oddělení. Vždy vykonával pouze funkci vedoucího staršího
    důstojníka-specialisty. Jak zvládne řídit sbor o 1 400 lidech, čtyřech velitelstvích,
    šesti policejních odbornostech, s ročním rozpočtem skoro 2 miliardy korun? Byl
    povýšen do hodnosti plukovníka teprve v dubnu, a to na místě vedoucího staršího
    důstojníka. Čím si vysloužil to, že je takto výjimečný a přeskočil všechny odpovídající
    funkcionáře? Děkuji. '
  - ' '
  - 'Místopředseda PSP Karel Havlíček: Děkuji a prosím paní ministryni obrany Černochovou.
    Máte slovo, paní ministryně. '
  - ' '
  - 'Ministryně obrany ČR Jana Černochová  Děkuji. Je mi líto, že pan kolega Růžička
    poměrně dlouho sloužil této zemi v Armádě České republiky a neví, že na tyto pozice
    se skutečně výběrové řízení nevypisuje. Je tady nějaký okruh lidí, kteří mají
    buďto příslušnou hodnost, nebo mají příslušné vzdělání, mají případně příslušné
    kurzy, a to je podle služebního zákona tím kritériem pro výběr, ať už tedy náčelníka
    Vojenské policie, nebo i náčelníka generálního štábu. Já bych tady chtěla připomenout
    - a možná se může zeptat nebo se mohl zeptat pan kolega Růžička pana bývalého
    ministra obrany Stropnického, se kterým teď trávil týden pracovně v Izraeli -
    jestli když jmenoval pana podplukovníka Kříže po osmi letech služby u Vojenské
    policie, jestli na něj vypisoval výběrové řízení. Já vám, pane kolego, odpovím
    sama. nevypisoval. A byl podplukovníkem a sloužil u Vojenské policie pouze a jenom
    osm let na rozdíl od pana plukovníka Foltýna, který slouží v Armádě České republiky
    více než let dvacet. Pan plukovník Foltýn je vzděláním právník, takže má zcela
    stoprocentní přednost před jinými možnými uchazeči z řad Vojenské policie, kteří
    ani nesplňují to, co splňuje pan plukovník Foltýn. Například zástupce náčelníka
    Vojenské policie nesplňuje jazyk. Náčelník štábu hlavního velitelství nesplňuje
    jazyk ani kurz Generálního štábu. Velitel Vojenské policie v Táboře nesplňuje
    jazyk ani kurz Generálního štábu. Velitel ochranné služby nesplňuje jazyk. Tohle
    je výsledek osmi let práce ministrů obrany za ANO, že většina příslušníků Vojenské
    policie nemá kariérní kurzy, druhá polovina - ta, co kariérní kurzy má - zase
    pro změnu nemá jazyk! Do toho jsou rozhádaní tak, že atmosféra u Vojenské policie
    vyústila v to, že vedení Vojenské policie z obavy, že je někdo odposlouchává -
    a teď používám veřejné zdroje, aby tady nedošlo k mýlce, že tady zveřejňuji něco,
    co snad vím z nějakých spisů - vedení Vojenské policie si neoprávněně pořídilo
    detektor odposlechů a tímto detektorem odposlechů si testovali, jestli mají čisto
    na ubytovně! Vždyť to je absurdní! A z těchto lidí, pane kolego Růžičko, já mám
    vybírat nového náčelníka Vojenské policie?  '
  Poslankyně Andrea Babišová:
  - '

    Já si myslím to, že když tam bude člověk, který je z Armády České republiky s
    více než 20letou zkušeností, se zkušenostmi jak z bojových operací, tak i s trestním
    řízením, že to bude ku prospěchu Vojenské policie, která skutečně se těší, řadoví
    policisté se těší na to, že tam konečně bude nějaká změna, že to nebudou žádní
    lidé, kteří se tam dostávali z protekce, jako se tam dostal pan plukovník, respektive
    podplukovník Kříž, dneska generál, za pana ministra Stropnického. Pan Otakar Foltýn
    na rozdíl od všech těchto pozic, nebo i jednoho jsem jmenovala, pana podplukovníka
    Kříže, splňuje náležitosti dané zákonem 221 a nic nebrání tomu, aby se stal náčelníkem
    Vojenské policie. '
  - 'A já vám garantuji, a ano, jde to za mnou, je to moje rozhodnutí, že pan plukovník
    Otakar Foltýn bude dobrým náčelníkem Vojenské policie, který policii posune dál
    dopředu tak, aby Vojenská policie měla odpovídající vybavení, které mimochodem
    stále ještě nemá. Zeptejte se pana bývalého ministra obrany Metnara, s čím chodí
    Vojenská policie, s jakou technikou chodili jeho ochránci. Tohle je všechno důsledek
    zanedbané práce u tohoto sboru ze strany ministrů obrany ANO, kteří tady byli
    na rezortu Ministerstva obrany posledních osm let. A já to tady po vás napravuji! '
  - ' '
  - 'Místopředseda PSP Karel Havlíček: Děkuji, paní ministryně, a prosím o doplňující
    dotaz pana poslance, pokud je zájem. '
  - ' '
  - 'Poslanec Pavel Růžička: Určitě zájem je. No, paní ministryně, super, ale vy jste
    interpelovala mě! To je super! Vy jste neodpověděla vůbec na nic, mě jste interpelovala.
    Já vám držím palce. O lidech u Vojenské policie, co jste řekla, mě to hrozně moc
    mrzí, protože jsou tam skvělí lidé, skvělí vojenští policisté. Je to vaše rozhodnutí,
    vybrala jste si nevojenského policistu, který se všechno bude muset učit. A samozřejmě,
    všechno ostatní půjde za vámi. No ale je tedy pan plukovník Foltýn v současné
    době vojenský policista, nebo není? Musí do kurzu, že jo? '
  - ' '
  - 'Místopředseda PSP Karel Havlíček: Děkuji a prosím o reakci. '
  - ' '
  - 'Ministryně obrany ČR Jana Černochová  Pan náčelník Vojenské policie Otakar Foltýn
    má již jmenovací dekret a od 1. 7. - věřím, že se potkáme všichni 30. 6. na Vítkově
    - tak od 1. 7. bude náčelníkem Vojenské policie. Tedy bude vojenským policistou,
    samozřejmě. '
  - 'Co se týče toho podivení se nad tím, že tedy není vojenský policista - chcete
    mi říct, pane kolego Růžičko, že když vybíral pan bývalý ministr obrany Metnar,
    respektive Stropnický, když vybíral bývalého náčelníka generálního štábu pana
    Bečváře, který zase shodou okolností byl vojenský policista, že to byla chyba?
    Prostě Vojenské policie i Armáda České republiky k sobě mají velice blízko. Tito
    lidé samozřejmě se i na těch pozicích nějakým způsobem v rámci služebního zákona,
    tak chodí z jednoho orgánu do druhého orgánu. Dokonce tady můžu i zmínit to, a
    já jsem strašně ráda, že tam pana generálporučíka Berouna mám, ale víte, jak se
    dostal pan dneska generálporučík Beroun do Vojenského zpravodajství za pana ministra
    Stropnického? Přišel tam z privátu. On nebyl ani voják a policistou byl kdysi
    dávno v nějaké minulosti. Přesto jsme tento postup nekritizovali, pan generál
    Beroun vždycky měl naši podporu, dělá svoji práci skvěle. A pevně věřím, že svoji
    práci skvěle bude dělat i plukovník Otakar Foltýn, který se stane 1. 7. náčelníkem
    Vojenské policie. A pevně věřím, že to bude skutečně i znamenat zklidnění u Vojenské
    policie, která je nyní rozhádaná do několika skupin. '
  - ' '
  - 'Místopředseda PSP Karel Havlíček: Děkuji. Dalším, kdo má zájem interpelovat,
    je paní poslankyně Andrea Babišová, a to na nepřítomného pana ministra Jurečku.
    Máte slovo. '
  - ' '
  - 'Poslankyně Andrea Babišová: Děkuji za slovo, pane předsedající. Chtěla bych interpelovat
    pana ministra Jurečku ve věci vyplácení vdovských důchodů. Tato interpelace je
    na popud občanů České republiky. Tak, jak bylo mnou zjištěno, tak v Moravskoslezském
    kraji, ale také třeba v Jihočeském kraji velice vázne vyplácení vdovských důchodů.
    V době, kdy tady máme hospodářskou a energetickou krizi, kdy tito lidé přišli
    o svého partnera, který se s nimi podílel na chodu domácnosti, tito lidé po úmrtí
    těchto partnerů zůstávají sami a samozřejmě veškerá platba jde pouze za nimi.
    Proto je mi velice líto, že i po řádné lhůtě 90 dnů zůstává obrovské množství
    nevyřízených žádostí o vdovské důchody, a musím říct, že se jedná v řádech stovek
    těchto žádostí. '
  - 'Tito lidé se na mě obrátili s tím, abychom se pokusili najít příčinu, jakým způsobem
    a proč se toto děje a proč čekají skoro rok na to, než jim je vůbec vyplacen vdovský
    důchod. Bylo mi sděleno na úřadech ať Jihočeského, či Severomoravského kraje,
    že od nich veškerá dokumentace odešla dobře zprocesovaná, byla odeslána na centrálu
    do Prahy a zde to vázne. '
  - 'Já bych chtěla jenom pana ministra poprosit, že samozřejmě v této chvíli se řeší
    důležité věci, ale aby se nezapomínalo na české občany a že by bylo třeba zajistit,
    aby lidé dostávali tento vdovský důchod včas a aby nebyli uvrženi do nějaké existenční
    krize. Děkuji vám. '
  - ' '
  - 'Místopředseda PSP Karel Havlíček: Děkuji. Vzhledem k nepřítomnosti pana ministra
    jdeme na další interpelaci a interpelujícím je pan poslanec Richard Brabec, který
    bude interpelovat paní ministryni Hubáčkovou. Máte slovo, pane poslanče. '
  - ' '
  - 'Poslanec Richard Brabec: Děkuji za slovo, vážený pane místopředsedo. Vážená paní
    ministryně, děkuji, že jste přišla na tu interpelaci. Dneska je to hezký zvyk,
    udržte si ho. Já jsem se o toto za dobu svého ministerského úřadování také pokoušel
    si udržet ten zvyk chodit sem, byť tady mezi těmi pozůstalými jsme tady nakonec
    zůstali, tak je to vždycky takové spíš vzácnější. Já myslím, že už z názvu té
    mé interpelace je celkem asi jasné, na co bych se chtěl zeptat. '
  - 'Ministerstvo životního prostředí po kritice v podstatě celého regionu nebo skupiny
    desítek starostů z Křivoklátska odložilo zahájení procesu vyhlášení Národního
    parku Křivoklátsko. Původně k němu mělo dojít 9. června, ale protože jste tam
    několikrát byla, mluvila jste s těmi starostkami a starosty a ten odpor byl poměrně
    značný, tak já považuji za rozumný krok - protože říkám na rovinu, že jsem ho
    považoval za velmi uspěchaný ten krok původně - aby ten proces byl odložen na
    září. Ale i tak zůstává obava určité části starostů, že vzhledem k termínu komunálních
    voleb ke konci září a vzhledem ke lhůtě pro ustavující zastupitelstva může být
    i tato lhůta relativně krátká pro to, aby nová vedení obcí, až se ustanoví, stačila
    důkladně projednat připomínky k tomuto záměru. '
  - 'Já bych se chtěl zeptat paní ministryně, zda garantujete, že Ministerstvo životního
    prostředí dá obcím opravdu dostatečný prostor, aby to nebylo opět uspěcháno? Já
    si myslím, že nějaký jeden, dva měsíce v tom nehraje roli. Koneckonců, ten záměr
    bude trvat několik let. Děkuji.  '
26. schůze: {}
27. schůze: {}
28. schůze: {}
29. schůze:
  Poslankyně Andrea Babišová:
  - '

    Ano, i ten minulý návrh, pro který jsme všichni v loňském roce zvedli ruku, se
    týkal integrovaného záchranného systému. Čili týkal se jasně vymezené množiny,
    která má nějaké sociální výhody, a množiny, kterou pokud doplníme těmi výhodami
    pro záchranku, tak vlastně záchrance srovnáme ty podmínky. A právě pokud by se
    to týkalo těch základních složek IZS, tak přesně, jak za panem ministrem chodí
    ty další složky, jako jsou podnikoví hasiči, jako je obecní a městská policie,
    jako je drážní policie, s těmi všemi jsme to tady čtyři roky připravovali. Připravovali
    jsme to společně na podvýborech. Připravovali jsme to tehdy s tehdy opozičními,
    dnes koaličními zástupci a na tom jsme pracovali i v tomto roce. A tam chodí právě
    všichni tito drážní hasiči a další složky. A smysl hry byl v tom, že pokud otevřeme
    cestu záchranné službě tím, že to bude změna pro základní složky IZS, potom při
    otevření zákona o IZS bude možné naprosto legálně po schválení zase tam posunout
    případně složky, jako jsou ti drážní, podnikoví hasiči a podobně. '
  - 'Ten návrh byl naprosto systémový, byl na tom souhlas, všichni to vědí. Vědí to
    drážní hasiči, vědí to obecní policisté, jejich zástupci, a opakovaně jsme o tom
    čtyři roky tady jednali. Připravili jsme to, vloni jsme to schválili rukou společnou,
    bohužel s legislativně technickými chybami, které jsem tam bohužel udělal já.
    Já se k tomu tady přiznávám a taky se za to všem omlouvám. Jak řekl pan ministr,
    mělo se to opravit v Senátu, bylo to připravené a spíše z politických důvodů,
    ne že by se to nedalo stihnout, ono by se to dalo stihnout, ale z politických
    důvodů to tam prošlo tím Senátem a je to od 1. ledna příštího roku platné. '
  - 'Zároveň vím - a já už můžu odpovědět kolegyní Pastuchové za pana ministra, já
    jsem ten návrh ministerský viděl, tam je to o vklínění, a takovém si myslím velmi
    diskutabilním, záchranářů a jenom záchranářů a horské služby mezi takzvané obtížné
    profese nebo těžké profese. To jsou všechno profese kategorie 4, to je za prvé,
    což jsou hygienické kategorie, a záchranka má dvojku, takže tam nepatří a bude
    kolem toho ohromná diskuse a mazec. '
  - 'Ale taky víme, co tam ministerstvo slibuje. To tam slibuje benefit odchodu do
    důchodu maximálně o dva roky, víc se tam ti záchranáři prostě nedostanou. Takže
    už teď můžeme říct, přátelé, že to, co vám slibuje pan ministr, je v podstatě
    popření toho, co jsme tady schválili, a je to zkrácení toho nároku minimálně o
    tři roky. Takže je to špatně. A pane ministře, potvrďte to na mikrofon, prostě
    ten návrh takový je. '
  - 'To, že je nedosažitelný z hlediska termínového, že se to nedá stihnout do 1.
    ledna 2023, to tady vysvětlila paní kolegyně Peštová a nebudu se k tomu dál vracet.
    Takže obecní policii, podnikové a drážní hasiče nechceme hodit přes palubu a můj
    pozměňovací návrh číslo 953 to řeší. Pan kolega Brázdil přišel, v uvozovkách,
    s umírněným návrhem, který se týká záchranné služby a horské služby, prostě jakási
    ústupová varianta, ale myslím si, pokud bychom se chtěli čestně k tomu postavit
    v duchu toho, co jsme schválili minulý rok, tak by to měl být ten pozměňovací
    návrh 953. '
  - 'Ale ještě se vrátím k panu kolegovi Výbornému a k minulému týdnu, zase to byl
    ten dotaz paní kolegyně Pastuchové. Ale pane kolego Výborný, vy jste tady minulý
    týden řekl - vím, že tady byla polemika i o tom, jestli může někdo zastoupit omluveného
    pana kolegu Jurečku, nakonec to dopadlo tak, že se navrhl a schválil termín právě
    dnešního projednávání - ale vy jste tady řekl, že je třeba tam ještě některé věci
    upravit, že na tom bude ministerstvo... nebo že na tom usilovně pracuje tak, abychom
    to dneska v upravené verzi mohli schválit tady. Takhle jsme to my tady pochopili,
    takhle to pochopili ti lidé na balkoně. Dneska už je to zase úplně jinak, ano?
    Takže proboha, stavme se k tomu prostě jako chlapi. Řekněte - nechceme to schválit
    nebo... ale minulý týden to tady tak odeznělo, že se to doupraví, byť nebylo řečeno
    co, a chtěl bych vás požádat, když jste tedy tady teď na mikrofon řekl, že k tomu
    máte stanovisko, že tam ta chyba je, tak předpokládám, že ho máte písemně, tak
    bychom ho rádi, to stanovisko té legislativy, viděli, že tam je ta chyba. '
  - 'Takže to jsou asi ode mě ty základní věci, nebudu tady argumentovat obtížností
    té práce, jestli budeme na podzim chodit ve skafandrech, nebo nebudeme, prostě
    je to naše práce, děláme ji. Ale ten enormní rozdíl je v tom, že náš návrh, který
    chceme dneska opravit, který jsme původně všichni schválili, byl návrh o možností
    jít až opět let do důchodu dříve v případě, že to bude ze zdravotních, psychických
    a podobných důvodů nutné. Vy nám ho vaším návrhem, pane ministře, chcete zkrátit
    na dva roky maximálně a také v podstatě hrozí, že ten váš návrh nemusí být vůbec
    také přijat. '
  - 'A protože bych měl říct ještě nějakou legislativně technickou úpravu k tomu svému
    návrhu, tak pokud o tom budeme hlasovat, tak v logice věci bych byl rád, abychom
    hlasovali nejdříve o té širší variantě, té mé, která se týká integrovaného záchranného
    systému a která právě umožňuje do budoucna řešit, jak si přeje pan ministr, také
    policii obecní, hasiče drážní a podnikové, a potom v případě neprohlasování o
    variantě Brázdil, to znamená 951, která se týká záchranné služby a horské služby.
    A také bych chtěl požádat potom o platnost od 1. ledna 2023. Děkuji. (Potlesk
    části poslanců.) '
  - ' '
  - 'Místopředsedkyně PSP Olga Richterová: Děkuji. A nyní je další řádně přihlášená
    paní poslankyně Andrea Babišová. Prosím. '
  - ' '
  - 'Poslankyně Andrea Babišová: Děkuji za slovo, paní předsedající. Můžete, vážené
    kolegyně, vážení kolegové, říci, že v této chvíli tady probíhá defilé zdravotníků,
    záchranářů a tak dále. Ano, hlásím se také, jsem jeden z nich. Nejsem zdravotník,
    jsem zdravotní sestra, chirurgická praxe pětadvacet let. Každý z nás, z vašich
    rodičů, vašich přátel zažil, kdy potřebujete pomoct, ať to byl záchranář, protože
    jste se špatně oblékli a zůstali jste někde zmrzlí na horách, ať to byl někdo,
    kdo potřeboval vystříhat při dopravní nehodě, ať to byl někdo, kdo potřeboval
    aplikovat jenom injekci, protože dostal alergickou reakci. Každý z vás kouká na
    toho záchranáře a čeká, že vám pomůže. Koukáte, že je v kondici, že je v pohodě,
    že je v pořádku, protože se bude zajímat jenom o vás. '
  - 'Pane ministře, já se na vás obracím, protože vy nám tady celou dobu dneska hovoříte
    o tom, že budete dělat všechno pro to, aby účinnost byla od 1. 1. 2023, přitom
    v legislativním návrhu vlády máte účinnost od 1. 7. 2023. To máme o šest měsíců.
    Chtěla bych tedy vysvětlit, co je tedy pravdou. V připomínkovém řízení je termín
    účinností 1. 7. 2023. Jedna věc. '
  - 'Druhá věc. Tak jak už tady řekl pan kolega Mašek, opravdu se nebude jednat o
    pět let, o možnost pěti let odchodu do důchodu, ale při všech připomínkách, které
    byly už v této chvíli do tohoto návrhu vzneseny, půjde maximálně pouze o tři roky.
    Maximálně tři roky. Tito lidé to slyší, tito lidé to vidí a vy nám tady pořád
    tvrdíte, že do 1. 1. 2023 se to stihne. Pan předseda Výborný, prostřednictvím
    paní předsedající, za KDU-ČSL garantuje, že to bude od 1. 1. 2023, přitom v legislativním
    návrhu je 1. 7. 2023. Prosím tedy, abyste nám to tady všem vysvětlil. Děkuji. '
  - ' '
  - 'Místopředsedkyně PSP Olga Richterová: Děkuji. Z místa se ještě přihlásil pan
    poslanec Milan Brázdil. Prosím, ujměte se slova. '
  - ' '
  - 'Poslanec Milan Brázdil: Děkuji za slovo. Ještě prosím, kolegyně, kolegové, teď
    bych navrhl podle zk. 95 odst. 2 návrh, který má být hlasován bezprostředně, procedurální
    návrh, a to - a přesně ho odcituji - podávám návrh na opakování druhého čtení.
    Co tím vlastně dávám? Dávám šanci panu ministrovi, abychom se dnes odpoledne nebo
    zítra klidně znovu mohli setkat nad tímto bodem, tak aby do sedmi dní - to je
    nejkratší doba - mohl být tento návrh zákona znovu tady ve třetím čtení, a tudíž
    tu vaši opravu, kterou tam říkáte, vložte prostřednictvím ministerstva nebo vámi
    a bude vše v pořádku, v tom duchu zachování tohoto zákona tak, jak tady jste říkali,
    tedy zachování možnosti odchodu do důchodu až o pět let při splnění dvaceti let
    praxe a dovršení těch šedesáti let, tak jak jste pro to hlasoval.  '
3. schůze:
  Předseda vlády ČR Andrej Babiš:
  - '

    Navrhuji tedy, bychom na program dnešní schůze Sněmovny na první bod zařadili
    mimořádný bod s názvem Diskuse o návrhu ministra zdravotnictví Adama Vojtěcha
    na povinné očkování. Pakliže by to neprošlo, tak navrhuji zařadit tento bod jako
    poslední bod dnešní schůze Sněmovny, a v případě, že tento bod vaším hlasováním
    zařadíme, jak už jsem říkal, navrhuji hlasovat o tomto usnesení: "Poslanecká sněmovna
    Parlamentu České republiky ukládá vládě, aby nezaváděla povinné očkování proti
    viru SARS-CoV-19." (Správně SARS-CoV-2.) '
  - 'Na základě hlasování, které za chvíli tady proběhne, poznáme, kdo ze Sněmovny
    je pro povinné očkování a kdo není pro povinné očkování, protože ten, kdo nepodpoří
    náš návrh bodu, je pro povinné očkování. Je to jasné. A kdo samozřejmě bude hlasovat
    pro náš bod, chce zachovat dobrovolnost z důvodů, které jsem tady sdělil. Není
    nic mezi tím. Je to diskusní bod. Není nic mezi tím a ještě bychom hlasovali usnesení,
    takže buď ano, nebo ne. Nic mezi tím. A doufám, že nově nastupující vládní pětikoalice
    nebude lavírovat jako v pátek, kdy se zdrželi u hlasování o zrušení nouzového
    stavu, protože nevěděli, jestli chtějí nouzový stav, nebo ne. Děkuji za pozornost.
    (Potlesk z řad SPD.) '
  - ' '
  - 'Předsedkyně PSP Markéta Pekarová Adamová  Děkuji za přednesení návrhu. Další
    se k pořadu schůze hlásí pan premiér v demisi, předseda hnutí ANO Andrej Babiš.
    Pane předsedo, máte slovo. '
  - ' '
  - 'Předseda vlády ČR Andrej Babiš: Dobrý den, vážená paní předsedající, vážené poslankyně,
    vážení poslanci, jak je známo, ministr zdravotnictví má covid, takže nemůže tady
    vystoupit, proto bych se pokusil ho tady nahradit. '
  - 'Vítám návrh pana předsedy Okamury. Pro nás to bude další příležitost vysvětlit
    občanům, proč by se měli očkovat. Vyhláška, kterou má v kompetenci ministr zdravotnictví,
    a její vypracování trvalo pár dnů a teď je v meziresortu, a my jako ANO - vláda
    v demisi, ale i když jsme v demisi, tak musíme konat ve prospěch občanů naší země,
    a proto jsme si vědomi, že je to samozřejmě záležitost, na kterou mají i různí
    experti různé názory. Příští vláda, která doufám bude schválena v týdnu od 13.
    prosince, nový ministr zdravotnictví pan profesor Válek to může zase změnit za
    pět dní. A jestli to udělá, nebo neudělá, tak samozřejmě to už je potom na nové
    vládě. '
  - 'Proč chceme tu vyhlášku? Za prvé, je to jasný signál od vlády pro občany, že
    povinné očkování je jediná cesta a že vláda to myslí vážně. Je to povinné očkování
    pro jednotlivé profese a pro lidi nad 60 let. My jsme přesvědčeni, že povinné
    očkování psychologicky podpoří ochotu občanů se očkovat. Lidi, kteří se nechtějí
    nechat očkovat, žijí v různých dezinformacích. Například ti nemocní si myslí,
    že se nemůžou očkovat, protože jsou nemocní, ale je to právě naopak. Včera jsme
    měli tiskovou konferenci společně s panem premiérem Fialou, byl tam pan profesor
    Douša a jednoznačně řekl, že všichni nemocní se musí očkovat. Právě oni se musí
    očkovat. Zavádějí to okolní státy, Spojené státy. Rakousko je jediné, které zavádí
    povinné očkování pro všechny obyvatele. Včera jsme měli relaci, izraelský premiér,
    rakouský premiér, bylo to velice zajímavé. Očkování je od srpna povinné pro zdravotníky
    v Maďarsku. Povinné očkování zdravotníků platí od září v Řecku. V Itálii platí
    od září povinnost očkování pro zaměstnance ve zdravotnictví. Ve Francii se povinně
    musí očkovat všichni zdravotníci, pečovatelé v domovech pro seniory, hasiči, strážníci,
    celkem 3 miliony zaměstnanců. Pro pečovatele je povinné očkování například v částech
    Austrálie, v Británii, Belgie chce zavést pro všechny zdravotníky povinné očkování,
    a jde o více než 400 000 lidí, zákon by měl platit od 1. dubna. A nakonec pan
    premiér Heger by chtěl zavést povinné očkování, ale zatím nenašel podporu koaličních
    partnerů. '
  - 'My jsme vyčerpali všechny možnosti pozitivní motivace k očkování. Díky očkovací
    kampani pozitivní i negativní jsme naočkovali pro věkovou kategorii 18+ 72,9 %
    lidí, kteří se v této věkové kategorii zúčastnili očkování, +12 let je to 71,3
    %, +16 72,7 %. My jsme samozřejmě zavedli zpoplatnění testů, formu O-N, to je,
    ano, bohužel, další forma negativní motivace. Dneska už máme řadu povinných očkování
    a máme u nás dlouhou tradici, vždyť naše děti dostávají tu desetivakcínu nebo
    jak se to jmenuje. Ano, od počátku roku nám Evropská unie - a všichni jsme tvrdili
    - že když dosáhneme 70 %, tak jsme z toho venku, a ukázalo se, že to není pravda.
    Takže bez 90% proočkovanosti dospělé populace se stále budeme potýkat s přetíženými
    nemocnicemi a bohužel znovu včera máme nárůst na jipkách, máme nárůst v nemocnicích
    a ve vlnách samozřejmě se budou přijímat různá restriktivní opatření i s dopadem
    na podnikání, kulturu a sport. '
  - '"Vyhláškou" - a tady čtu podklad od pana ministra zdravotnictví Vojtěcha - "reagujeme
    na vývoj poznatků o vakcinaci proti covid-19, která je nejúčinnějším opatřením
    k zabránění vzniku onemocnění s těžkým klinickým průběhem vyžadujícím intenzivní
    nemocniční péči a v řadě případů končícím úmrtím nakaženého pacienta. Pohotovostní
    výbor Světové zdravotnické organizace opakovaně, naposledy na svém jednání dne
    22. října 2021, potvrdil, že pandemie covid-19 představuje stálé ohrožení veřejného
    zdraví mezinárodního významu." '
  - 'Evropský region - pandemie... evropský region je druhý nejpostiženější region,
    těsně za regionem Ameriky, celkem potvrzených případů 85 404 262, na covid-19
    zemřelo 1 532 738 lidí. A bohužel, umírají i zdraví lidé, i ta maminka, která
    porodila, naštěstí miminko zachránili, zemřela, měla 35 let a byla zdravá. Skutečně
    covid zabíjí, je to zabiják, a pokud tomu někdo nevěří, my se snažíme to vysvětlovat
    a přesvědčovat, ale v mediálním prostoru, na sítích, je plno fejků, plno hoaxů,
    plno dezinformací. '
  - 'Ta situace u nás - ano, my máme 2 132 380 evidovaných případů nákazy a jsme nejpromořenější
    v propočtu na milion obyvatel možná na světě, v Evropě určitě. Pokud vím, Německo
    má 5 %, my máme 20 a jsme sedmí, co se týče do počtu evidovaných případů úmrtí
    osob, a s covid-19 tak v pořadí osmé místo. '
  - 'Trend a vývoj epidemické situace v České republice je charakterizován významným
    nárůstem ve třech sledovaných indikátorech pro hodnocení epidemie. Vysoce negativním
    a rizikovým aspektem současného stavu epidemie je vysoká prevalence nákaz u seniorní
    a potenciálně zranitelné populace, která je vysoce riziková z hlediska závažnosti
    průběhu onemocnění, následným dopadem na zdravotní systém představuje velmi rizikový
    potenciál počtu nových hospitalizací. Současný stav vývoje epidemie odpovídá vysoce
    rizikovému scénáři vývoje.  '
30. schůze:
  Poslanec Andrej Babiš:
  - ' '
  - 'Poslanec Andrej Babiš: Dobrý den, vážený pane předsedající, vážené paní poslankyně,
    vážení páni poslanci. My jsme svolali tuhle schůzi proto, protože si myslíme zkrátka,
    že není možné, aby ve vládě byl organizovaný zločin. A my samozřejmě víme, že
    ta schůze nebude schválena, proto samozřejmě máme jenom omezenou možnost tady
    vystoupit. '
  - 'Podle mého názoru STAN je skutečně strana organizovaného zločinu. Všichni teď
    mluví o panu Hlubučkovi, který rozkrádal Dopravní podnik v Praze, podobně jako
    Rittig za Nečase, ale to je jeden případ z mnoha. Starostové a nezávislí totiž
    mají korupci v genech. Stačí se podívat na kauzy, ve kterých figurovali jejich
    lidé. První průšvih na ně praskl již po volbách, kdy na jejich účet začaly chodit
    statisícové platby, které posílaly podezřelé firmy, jež ovládají jedni a titíž
    lidé, anebo společnosti, kterým velí firmy z Kypru, případně je v minulosti kyperské
    firmy založily. Takhle jim naposílaly přes 3 miliony korun, a když se to provalilo,
    tak Starostové peníze rychle vrátili zpět a tvářili se, že je všechno v pořádku. '
  - 'Ale tohle je jen špička ledovce. Největší gauner je samozřejmě Stanislav Polčák,
    europoslanec a šedá eminence Starostů. Člověk, který má nejblíže k lidem z okolí
    mafiána Radovana Krejčíře, konkrétně k Michalu Redlovi, který je nyní ve vazbě
    v kauze Hlubuček. Polčák před časem chtěl milionové výpalné za to, že ovlivňoval
    vznik zákona o odškodnění obcí v kauze Vrbětice. Ano, ty peníze, které schválila
    naše vláda, tak chtěl 2,9 milionu korun za 62 hodin práce, to znamená 46 700 korun
    za hodinu. A když se to provalilo, tak se peněz velkoryse vzdal a vždycky stávající
    koalice to dávala za příklad, jak jsou úžasní a jak respektují, a že je to ta
    změna. Ale tenhle pán má na triku mnohem toho víc. Stačí si vzpomenout na kauzu
    peněz SNK Evropských demokratů, kterým se záhadně ztratily peníze za volby, které
    jim pan Polčák hlídal. Pak jsou tady také podezřelé nákupy pozemků v Klánovicích,
    za což ho vyšetřovala policie. Nic z toho vedení STAN nevadilo, takže Polčák mohl
    dlouhá léta být v nejužším vedení a nyní za odměnu pobírá mnohasettisícový plat
    v Bruselu. Takhle funguje celý STAN - korupce, kontakty na mafii, klientelismus.
    A korupčníků se nezbavují, ale odměňují je. A jak jsem říkal už víckrát, 5K porodila
    3K: korupce, konspirace a kokain. '
  - 'A pak tu máme libereckého hejtmana Martina Půtu. Ten je souzen za přijetí úplatku
    v korupční kauze téměř za 100 milionů. Policie má odposlechy, na kterých Půta
    radí obviněným manažerům, jak nejlépe vyvést peníze z ROP Severovýchod. Jinde
    zase jeho kumpáni mluví o tom, že o Půtu bude postaráno, že mu nebudou nic dlužni
    a že je slíbena i jednička pro Půtu, a označují ho přezdívkou Nejvyšší. Liberecký
    hejtman navíc nechal tajně sledovat svoji politickou konkurenci. Tohle jsou samozřejmě
    mafiánské praktiky. A takového člověka chce pětikoalice nominovat do Dozorčí rady
    ČEZu. To je samozřejmě ta slibovaná změna. '
  - 'No a pak tady máme už bývalého ministra školství pana Gazdíka. Člověk, který
    se tváří jako moravský prosťáček, ale prasklo na něj, že s lidmi od Krejčíře jezdil
    do Rakouska na dovolenou a píše si s nimi přes šifrované aplikace. A když ho novináři
    nachytali při lži, tak tvrdil, že to nebyla dovolená, ale jen prodloužený víkend.
    Člověk, který udělal kariéru s panem Kalouskem, ale potom, když už nebyl populární
    pan Kalousek, tak byl u KDU, no a teďka naposledy samozřejmě STAN. Podvedl Piráty
    a nechal se vykroužkovat a dopadlo to tak, jak to dopadlo. Takže navíc pan Gazdík
    z pozice člena vlády tlačil na policejní vyšetřovatele v kauze Bečva. Jemu se
    nelíbilo, že postupují nestranně. Mimochodem nevím, jestli jste si všimli, že
    to je takový úzus. Pan ministr vnitra ukazoval na videu, že 12. 9. je soud na
    Čapí hnízdo, takže to je vlastně co? To je nátlak na českou justici, to je nátlak
    na nezávislou českou justici, to je to, jak vysvětloval panu policejnímu prezidentovi,
    že vlastně už by tam neměl být. Takže takhle tenhle organizovaný zločin se chová.
    A když pan Gazdík rezignoval, tak to byla velká sláva, změna, celá pětikoalice
    byla nadšená, jak jde příkladem. '
  - 'Takže další, máme tady poslance za STAN pana Bernarda. Jeho jméno se objevilo
    například v kauze ovlivňování veřejných zakázek v Ostravě. Bernard byl totiž v
    kontaktu s lobbistou Martinem Dědicem, který za manipulace s veřejnými zakázkami
    dostal osm let vězení. Policie se mimochodem před lety také zabývala zakázkou,
    ve které pan Bernard se angažoval jako šéf plzeňské Škody. Šlo o případ kolem
    stavby depa v areálu Škoda Transportation. Ze zakázky tehdy odplulo 160 milionů
    korun, ale vyšetřování šlo do ztracena. Takže takový životopis pro Starosty je
    v pohodě, protože před volbami ho přijali do svých řad. '
  - 'No a pak tady máme pana předsedu STAN a ministra vnitra Víta Rakušana. Člověk,
    který o korupci ve STAN prý vůbec nic nevěděl, i když o tom psala většina médií
    měsíce zpátky. A tváří se jako pan Čistý, ale je samozřejmě ze stejného těsta
    jako pan Hlubuček, Polčák nebo Gazdík. Stačí se podívat, jak fungoval v Kolíně.
    Když byl starostou, tak STAN získal dar 100 tisíc korun z kyperské firmy Geosan
    Development. Ředitelem mateřské kyperské daňové schránky byl tehdy Lukáš Sedlatý
    z advokátní kanceláře Brož, Sedlatý, která byla spojena s machinacemi v pražském
    Dopravním podniku a Ivo Rittigem. To je ale náhoda! Zase STAN a zase pražský Dopravní
    podnik. Navíc za jeho starostování v Kolíně najal bez výběrového řízení lidi,
    kteří jsou mu blízcí. Jeden z právníků je zastupoval, když způsobil dopravní nehodu,
    druhý Rakušana bránil v kauze lživých letáků. Takže to je ten klientelismus. Také
    ho za přidělení zakázek bez výběrového řízení potrestal Úřad pro ochranu hospodářské
    soutěže. A pak už samozřejmě člověka nepřekvapí, že Kolín spolupracoval s člověkem,
    který byl u vzniku neuznaného konzulátu separatistické Doněcké republiky v Ostravě.
    Takže tolik k úspěšnosti pana Rakušana jako starosty. '
  - 'A co udělal pan Rakušan ihned, když nastoupil do vlády jako ministr vnitra? Ano,
    hádáte správně: pokoutně dotlačil policejního prezidenta k rezignaci, aby tam
    mohl být někdo jiný. A to ještě udělal předtím, než se stal ministrem. A hned
    nato je oznámena reorganizace Národní centrály proti organizovanému zločinu, tedy
    odboru, který právě vyšetřuje lidi ze STAN a dostal je do vazby. Takže pokud si
    ještě někdo myslí, že pan Rakušan by měl zůstat ministrem vnitra, tak nevím, co
    k tomu dodat. '
  - 'Takže STAN je mafie, která byla tak založena, je to projekt pana Redla, u vzniku
    asistovali pan Gazdík a pan Polčák, to je jejich projekt. A postupně to, když
    už ve Zlínském kraji nebylo co řešit, tak to vyvezli do Prahy. '
  - 'Takže my samozřejmě jsme vyzvali pana premiéra, aby s tím něco udělal, ale pan
    premiér říkal, že všechno je v pořádku. '
  - 'Samozřejmě, kdyby naše hnutí mělo takovýhle skandál, tak to máme na České televizi
    žlutý pásek od rána do večera. Ale bylo strašně zajímavé zjistit, jak pořad Reportéři,
    který měl od roku 2017 asi 130 pořadů, z toho polovina těch pořadů byla o Babišovi
    a Agrofertu, samozřejmě negativně, takže je velice zajímavé, když bývalá zaměstnankyně
    Reportérů paní Markéta Dobiášová, která samozřejmě není naše příznivkyně, mluví
    o tom, jak se v tom pořadu manipuluje, jak pan Wollner odmítl v podstatě o tom
    točit reportáže.  '
31. schůze: {}
32. schůze: {}
33. schůze:
  Poslanec Andrej Babiš:
  - (Schůze zahájena v 9.00 hodin.)
  - ' '
  - 'Předsedkyně PSP Markéta Pekarová Adamová  Vážené paní poslankyně, vážení páni
    poslanci, vážený pane ministře, zahajuji 33. schůzi Poslanecké sněmovny, všechny
    vás po delším čase vítám. '
  - 'Aby byla zaznamenána naše účast, tak vás nejdříve všechny odhlásím a požádám
    o opětovné přihlášení vašimi identifikačními kartami, případně abyste mi sdělili,
    kdo bude hlasovat s náhradní kartou, tak jako již učinila paní poslankyně Pastuchová,
    která bude hlasovat s kartou číslo 27. '
  - 'Organizační výbor Poslanecké sněmovny stanovil návrh pořadu 33. schůze Poslanecké
    sněmovny dne 12. srpna tohoto roku. Pozvánka vám byla rozeslána elektronickou
    poštou 15. srpna 2022. Vážené kolegyně a kolegové, požádám vás už o ztišení, protože
    přistoupíme k určení dvou ověřovatelů této schůze. '
  - ' '
  - 'Navrhuji, abychom určili poslance Petra Vránu a poslance Pavla Žáčka. Ptám se,
    zda má někdo jiný návrh? Žádný jiný návrh nevidím, proto zahájím hlasování o ověřovatelích
    této schůze. Ptám se, kdo je pro? Kdo je proti? '
  - 'V hlasování číslo 1 bylo přihlášeno 129 poslankyň a poslanců, pro 126, proti
    žádný a já konstatuji, že jsme ověřovateli 33. schůze Poslanecké sněmovny určili
    poslance Petra Vránu a pana poslance Pavla Žáčka. '
  - ' '
  - 'Sděluji, že do zahájení schůze požádali o omluvení své neúčasti z jednání tito
    poslanci: Babišová Andrea po celý jednací den z rodinných důvodů, Babka Ondřej
    po celý jednací den z rodinných důvodů, Bžoch Jaroslav celý jednací den z důvodu
    zahraniční cesty, Černý Oldřich celý jednací den ze zdravotních důvodů, Dražilová
    Lenka z celého jednacího dne z rodinných důvodů, Exner Martin celý jednací den
    - rodinné důvody, Fialová Eva do 10.30 ze zdravotních důvodů, Fridrich Stanislav
    z celého jednacího dne z rodinných důvodů, Helebrant Tomáš z celého jednacího
    dne z důvodu zahraniční cesty, Janulík Miloslav z celého jednacího dne z rodinných
    důvodů, Kettner Zdeněk z celého jednacího dne z rodinných důvodů, Kolovratník
    Martin od 9.15 do 11.15 z pracovních důvodů, Koten Radek z celého jednacího dne
    z pracovních důvodů, Kott Josef z celého jednacího dne z důvodu zahraniční cesty,
    Kubíček Roman po celý jednací den z důvodu zahraniční cesty, Mádlová Ivana od
    17 hodin do 23.59 hodin z rodinných důvodů, Mračková Vildumetzová Jana z celého
    jednacího dne ze zdravotních důvodů, Munzar Vojtěch z celého jednacího dne z osobních
    důvodů, Navrátil Jiří z celého jednacího dne z rodinných důvodů, Oulehlová Renata
    po celý jednací den ze zdravotních důvodů, Petrtýl František z důvodu zahraniční
    cesty - celý jednací den, Šebelová Michaela z celého jednacího dne bez udání důvodu,
    Vondráček Radek mezi 9. a 18. hodinou z rodinných důvodů, Wenzl Lubomír celý jednací
    den z důvodu zahraniční cesty, Wenzl Milan po celý jednací den ze zdravotních
    důvodů. '
  - 'Z členů vlády se omlouvají: Bek Mikuláš z celého jednacího dne z pracovních důvodů,
    Lipavský Jan z celého jednacího dne z pracovních důvodů, Nekula Zdeněk taktéž
    z pracovních důvodů po celý den, Síkela Jozef po celý den z osobních důvodů, Stanjura
    Zbyněk po celý den z osobních důvodů, Šalomoun Michal z osobních důvodů, taktéž
    po celý jednací den. '
  - 'Pan poslanec Tomáš Helebrant ruší svoji omluvu, která byla před chvílí načtena. '
  - 'Nyní přistoupíme ke stanovení pořadu 33. schůze, jehož návrh je uveden na pozvánce.
    (V sále je stálý hluk.) Paní poslankyně, páni poslanci, já vás požádám znovu o
    klid, už přistoupíme k vystoupením těch, kteří se přihlásili s návrhem na požadavek
    změn pořadu. Těch přihlášených je tady velké množství a neustále přibývají. Takže
    první v pořadí je přihlášen pan Andrej Babiš, a následuje paní poslankyně Klára
    Dostálová, takto písemně přihlášeni již jako první. Prosím tedy nejdříve pana
    poslance Babiše, a vás ostatní opětovně žádám o ztišení, přesunutí vašich rozhovorů
    do předsálí... Ještě požádám o ztišení. '
  - 'Prosím, pane poslanče, máte slovo. '
  - ' '
  - 'Poslanec Andrej Babiš: Takže dobré ráno, vážené poslankyně, vážení poslanci.
    Navrhuji zařadit nový bod v pořadu této schůze s názvem Jak organizovaný zločin
    dosadil svého člověka za ředitele Úřadu pro zahraniční styky a informace, a to
    jako první bod dnešního jednání. Tedy jde o jmenování Petra Mlejnka ředitelem
    ÚZSI ministrem vnitra a prvním místopředsedou vlády Vítem Rakušanem. '
  - 'Ačkoliv čelíme bezprecedentní energetické krizi, kterou tato vláda svou neschopností
    a chaosem jen znásobuje a prohlubuje, je situace v naší rozvědce natolik závažná,
    že se jí zde musíme věnovat. Připomínám, že již dvakrát Sněmovna kvůli skandálům
    Rakušanova hnutí zasedala. Poprvé to bylo 13. ledna na mimořádné schůzi s názvem
    Vysvětlení původu peněz financování hnutí STAN ze zahraničí a naposledy na mimořádné
    schůzi 7. července s názvem Organizovaný zločin hnutí STAN. Samozřejmě bez výsledku,
    bez jakékoliv reflexe, a ani jedna z těchto schůzí nebyla schválena. (Silný hluk
    v sále.) '
  - 'Shrňme si události posledních týdnů. Pan Rakušan 8. července jmenuje do funkce
    ředitele ÚZSI pana Mlejnka, s posvěcením premiéra Fialy a dalších ministrů. Tedy
    v době, kdy už zhruba tři týdny otřásá hnutím STAN korupční skandál nevídaných
    rozměrů kvůli chystanému tunelování pražského Dopravního podniku pány Hlubučkem
    a Redlem. '
  - ' '
  - 'Předsedkyně PSP Markéta Pekarová Adamová  Já se omlouvám, pane poslanče, ale
    opravdu je tady vysoká míra hluku, proto vás ještě jednou žádám o ztišení. Prosím,
    pokračujte. '
  - ' '
  - 'Poslanec Andrej Babiš: Ti se kvůli své organizované zločinecké skupině spolu
    s dalšími lidmi okamžitě ocitnou ve vazbě. O panu Redlovi se z médií dozvíme,
    že byl pravou rukou gangstera Krejčíře a že na přelomu tisíciletí by byl pravděpodobně
    odsouzen za stamilionové podvody, nebýt lékařského posudku, že je vážně psychicky
    nemocný a částečně nesvéprávný. Díky tomu pan Redl mohl posledních dvacet let
    unikat spravedlnosti, vesele podnikat, tunelovat státní firmy a rozdělovat peníze
    na úplatky, mimo jiné i na sponzorské dary pro svůj STAN. V novinách si můžeme
    přečíst, jak se ze zlínského podnikatele Redla stala šedá eminence Starostů a
    nezávislých, která zřejmě celé hnutí roky řídila.  '
34. schůze: {}
35. schůze:
  Poslanec Andrej Babiš:
  - '

    Pokud bychom všechno toto dnes dodělali, pak bychom asi už skončili a nerozjednávali
    žádné další konfliktní body. Děkuji za pozornost. '
  - ' '
  - 'Místopředsedkyně PSP Věra Kovářová: Děkuji, pane předsedo. Bylo to pouze konstatování,
    že body 111 a 113 mohou být projednávány. Vnímám, že je navrhujete zařadit na
    konec třetích čtení. Poté by následovaly body 19 a 20. '
  - ' '
  - 'Poslanec Marek Benda: Poté by následovaly 216, 19 a 20. '
  - ' '
  - 'Místopředsedkyně PSP Věra Kovářová: Ano, děkuji. Nyní s přednostním právem pan
    předseda Babiš. '
  - ' '
  - 'Poslanec Andrej Babiš: Dobrý den, děkuji za slovo. Vážená paní předsedající,
    vážené poslankyně, vážení poslanci, navrhuji zařadit nový bod pořadu této schůze
    s názvem Jak dostal polistopadový kartel Babiše před soud, a to jako první bod
    dnešního jednání. Já jsem strašně rád, že je tady ministr spravedlnosti, a možná
    vydrží můj projev až do konce, protože to bude dlouhé, ale bude to k věci. Budou
    tam jména, budou tam fakta, a dokonce i cituji pana ministra spravedlnosti. '
  - 'Takže konečně se dočkali všichni ti, kteří říkali, že patřím do vězení. Takže
    v pondělí je ten den, jak říkal pan ministr vnitra Rakušan, který včera vyhrožoval
    paní Vildumetzové Mračkové, že když nerezignuje, tak ji - nevím, jakým způsobem
    - odvolá. Ano, paní Mračkové Vildumetzové, která měla jenom jediný problém, a
    to, že se vdala v roce 2018 a že její manžel má nějaký kontakt. '
  - 'Ten polistopadový kartel - samozřejmě, když jsem byl ráno na Primě, tak tam mě
    nenechali ani mluvit. Dvakrát jsem se tam měl střetnout s panem premiérem, ale
    ten tam nechce, tak teď má samostatný pořad. Takže je to první politický proces
    od revoluce, vážení, první politický proces od revoluce. Ale to není o tom soudu.
    To je o tom, kdo mě tam dostal. Ten soudní proces je vyústěním dlouhodobé snahy
    o mojí diskreditaci a odstranění z politiky. '
  - 'Je prokazatelné, že za nadcházejícím procesem stojí polistopadový kartel tradičních
    stran, který tu vládl od listopadu 1989, de facto až do roku 2017 - protože my
    jsme tehdy byli ve vládě v menšině - a dnes bohužel vládne zase. Co je to ten
    kartel? To je neformální mocenský kolos tradičních politiků, novinářů, aktivistů,
    lobbistů, úředníků, podnikatelů a dalších osob, kteří sdílejí stejný zájem: privatizovat
    si moc, v klidu vládnout a v zákulisí prosazovat svoje kšefty. '
  - 'Proč jsem tedy postaven před soud? Před soud jsem postaven proto, že je to politický
    proces, a znovu má jít o moji diskreditaci a odstranění z politiky. Možná proto,
    že si všichni myslí, že budu kandidovat na prezidenta. Ono vždycky to Čapí hnízdo
    bylo před volbami - i v roce 2017, tři týdny před volbami. I když policie perfektně
    věděla, že budu znovu poslanec a že mě znovu budou vydávat, a podali to, timing
    perfektní. '
  - 'Nejdřív základní fakta. Čapí hnízdo je věc patnáct let stará, projekt, který
    byl ve své době vyhodnocen jako jeden z nejlepších, byl schválen. Ale tehdy byl
    pan poslanec Bendl hejtmanem. Paní Langšádlová je dneska ministryní, ta to také
    schvalovala, a byl devětkrát kontrolován - úředníky, auditory i za doby zakladatele
    TOP 09, pro mě symbol korupce. I ten to kontroloval, i ti, kteří dneska vykřikují,
    že je to špatně. Při schvalování a kontrolách projekt a jeho naplnění nikdo nezpochybnil. '
  - 'Čapí hnízdo stojí nedaleko Benešova. Je to takové místo - chodí tam lidi z celé
    republiky, protože samozřejmě poslouchají od roku 2015, hlavně z našich médií,
    že je to velký problém. Zaměstnává devadesát lidí. Na odvodech a daních ta firma
    odvedla do státní pokladny přes 400 milionů korun. Dotaci 50 milionů, o kterou
    tady formálně jde, navíc vrátila, i když na ni měla nárok. Podotýkám, že z Evropské
    unie na Čapí hnízdo nikdy nepřišla ani koruna, takže ani státu, ani Evropské unii
    nevznikla žádná škoda. Ale kvůli přetrvávající hysterii se zkrátka firma rozhodla
    ty peníze vrátit, i když na ně měla nárok. Já jsem ještě proto, abych dal jasně
    najevo, že tady o peníze nikdy nešlo, dal dalších 50 milionů na charitu. '
  - 'Z jedenácti lidí, kteří v kauze byli původně obviněni, jsme zbyli dva, ano, ale
    to podstatné je to, že i když moje trestní stíhání a stíhání paní Nagyové - to
    je mimochodem naše kandidátka do Senátu na Vysočině proti panu Vystrčilovi, významnému
    reprezentantovi polistopadového kartelu, tak doufám, že občané na Vysočině dají
    najevo, co si myslí o kartelu a stávající vládě tím, že ji budou volit - takže
    v čem je ta politizace. Když to pan dozorující státní zástupce zastavil 30. 8.
    2019, tak pan nejvyšší státní zástupce, typický produkt polistopadového kartelu
    - k tomu se ještě dostanu, kdo to vlastně je, ale je to člověk, kterého samozřejmě
    nominují politici, vláda - tu kauzu zase obnovil, aby stále všichni mohli o tom
    mluvit. Tady vláda a politici pětikoalice stále, když mají problém - a když mluvíme
    o tom, že skutečně ve vládě je organizovaný zločin a pan Rakušan už měl dávno
    rezignovat - tak vždycky argumentují Čapím hnízdem. Ale co to má společného s
    mojí politickou kariérou, patnáct let stará věc? Kdybych nebyl v politice, nikdo
    by o tom nikdy neslyšel. A samozřejmě StB, k tomu se taky dostanu. '
  - 'Takže na základě čeho jsem postaven před soud? Na základě souhrnu vymyšlených,
    nepravdivých či překroucených tvrzení a závěrů. Cíl je mě nechat odsoudit a znemožnit
    mi pokračovat v úspěšné politické kariéře. My jsme vyhráli osmkrát volby - možná
    si to nikdo nepamatuje - plná náměstí na našich mítincích, když někam jdeme -
    ano, lidi se zajímají - a vysoké preference hnutí ANO vytvářejí panický strach
    u mých protivníků. '
  - 'Na úvod chci říct, že zpolitizováním této kauzy se snaží moji odpůrci vnutit
    veřejnosti i justici tvrzení, že jsem udělal něco protiprávního. Je pikantní,
    že to, co o mně tvrdí moje politická konkurence, novináři a aktivisté, vzala za
    bernou minci také policie a státní zastupitelství. Výsledkem bylo a je - a pan
    ministr spravedlnosti už tady není, to je škoda - falešné obvinění, po němž následovala
    nepravdivá a vylhaná obžaloba.  '
36. schůze:
  Poslanec Andrej Babiš:
  - ' '
  - 'Místopředseda PSP Karel Havlíček: Pane poslanče, já vás přeruším a poprosil bych,
    jestli by mohl být v sále větší klid, aby pan poslanec mohl přednést svůj příspěvek.
    Děkuji. Můžete pokračovat. '
  - ' '
  - 'Poslanec Jan Hrnčíř: Děkuji. Ovšem nebyl zdaleka jediný z vlivných politiků,
    který byl v této nechutné záležitosti nějak účasten. I proto mě šokovalo jmenování
    Petra Mlejnka do čela civilní rozvědky. Člověk, který se prokazatelně stýká se
    zadrženým lobbistou Michalem Redlem, jedním z obviněných právě ve zmíněné kauze
    Dozimetr, byl jmenován šéfem ÚZSI, tedy civilní rozvědky. To je jak ve špatném
    snu. Na povrch navíc vyplouvala další zajímavá fakta. Nejdříve to bylo kličkování
    Víta Rakušana ohledně údajně skvělých referencí, které posléze neměl, jak doložit,
    poté to bylo tvrzení premiéra Petra Fialy o vynikajícím přínosu Petra Mlejnka
    ve vyšetřování této kauzy, které ale vyvrátila sama vrchní státní zástupkyně Lenka
    Bradáčová. Proč tolik mlžení kolem člověka, který zcela evidentně neměl být nikdy
    jmenován na takovou funkci? Proč tolik otálení s jeho odvoláním, které bylo stejně
    nevyhnutelné? Rád bych poukázal na to, že pan Mlejnek rezignoval na svou funkci
    teprve včera, a to až poté, co jej novináři konfrontovali ohledně jeho zapojení
    do další korupční kauzy - Techniserv. '
  - 'Vyzývám proto k vyvození osobní odpovědnosti minimálně u toho, kdo takového člověka
    do takto vysoké a odpovědné funkce dosadil, což je ministr vnitra Rakušan. Co
    vy na to, pane Rakušane? Jak jste vůbec mohl dosadit jako šéfa rozvědky člověka
    stýkajícího se s mafií? Někoho, na koho jste evidentně neměl dostatek referencí,
    o kterých jste mimochodem lhal? Někoho tak neskutečně zapleteného do různých korupčních
    skandálů? Cítíte se spokojen? Ne? My také nejsme spokojeni. A občané s vládou
    také ne. '
  - 'Pane premiére, páni ministři, občané vás zvolili, dali vám důvěru a svěřili vám
    svou zemi - a co jste pro ně udělali vy? Slíbili jste jim, že se o ně postaráte,
    a fatálně jste selhali. Pečujete o kdekoho, slibujete obnovit cizí země, aniž
    byste si všimli, že se vám ta vaše doslova rozpadá pod rukama. Nezvládli jste
    roli vám svěřenou. Nezvládli jste krizi, nedělali jste vůbec nic pro firmy, které
    nyní krachují, ani pro občany, kteří se ocitli v existenční krizi. Spoléháte se
    na cizí země, na ostatní, na nějaký zázrak, který ale nepřijde. Fatálně jste selhali,
    a pokud byste byli alespoň trochu soudní, sami byste uznali, že tato situaci má
    jen jedno správné řešení: vaši omluvu občanům a okamžité odstoupení z vedení této
    země. Děkuji za pozornost. '
  - ' '
  - 'Místopředseda PSP Karel Havlíček: Děkuji. S přednostním právem se přihlásil pan
    Andrej Babiš. Pro všechny jenom prosím ještě technická připomínka. Pokud se ještě
    někdo bude dále hlásit, tak v 8.59 musím z technických důvodů na necelou minutu
    přerušit schůzi, abychom ukončili jednací den, a hned poté budeme pokračovat.
    Takže případně v 8.59 přeruším na krátký okamžik. Děkuji. A máte slovo, pane poslanče. '
  - ' '
  - 'Poslanec Andrej Babiš: Takže dobré ráno. Děkuju za slovo. Chtěl bych dodatečně
    blahopřát premiérovi k včerejším narozeninám, přeju mu hlavně zdraví a také mu
    přeju, aby neakceptoval ty lži, které mu stále jeho okolí podsouvá. Já děkuju
    všem, já tedy bohužel mám také narozeniny a v mém věku už se to neslaví, takže
    všichni, kteří mi píšete, tak vám odpovím. (Potlesk poslanců ANO.) A děkuju kolegům,
    že mi blahopřáli. A já bych začal s komentářem k projevu pana premiéra. '
  - 'Pan premiér říká, že se ukazuje bohužel, že naše země nemá konstruktivní opozici.
    Ale já myslím, že naši poslanci - a chtěl bych všem poděkovat za jejich vystoupení,
    za to, že mluvili k věci. Všichni naši poslanci mluvili k věci. Neobstruovali.
    My bychom tady mohli ještě mluvit týden. A jsem také rád, že konečně i ministr
    zemědělství něco řekl, tedy promluvil, on neřekl nic, ale promluvil, tak to je
    velké vítězství. (Oživení v sále.) Děkuji všem, kteří ho k tomu vyzývali. Já mám
    z toho pocit, že ta vláda, a já jsem o tom přesvědčen, že má agenturu, a já znám
    tu agenturu, která je cvičí, co mají říkat. '
  - 'Co tady odznělo. Hlavně odznělo, že každý ministr asi mluvil o Babišovi. To je
    neuvěřitelné, ta fascinace Babišem. Kdyby neměli Babiše, o čem budou mluvit? Všechno
    je Babiš. A pan premiér začal s tím, že jsem dorazil do práce. Ale pane premiére,
    já jsem celkem pracovitý člověk. A naše vláda pracovala vždycky v pondělí. Vy
    jste si zrušili pondělí, abyste nám vzali prostor ve Sněmovně. Máte to ve středu.
    Já chápu, že ti, kteří jste z Moravy, tak v pondělí a pátek jste doma, tak je
    to srozumitelné. Ale proč říkáte, že jsem dorazil do práce? Já jsem od 16. května
    navštívil 205 míst v České republice. A potkal jsem, já nevím kolik, strašně moc
    lidí. Jenom na Moravě to bylo 10 000. Jenom v Ostravě přišlo 1 200 lidí. A já
    jsem přesvědčen, že to je moje práce. Není moje práce tady sedět a slyšet, jak
    Michálek říká, že Okamura má vířivku. No co si to dovolil? Okamura má vířivku.
    A Okamura říká, že co dělala Michálkova žena. To tady ani nebudu říkat. Co to
    je? To je moje práce, abych tady seděl? Moje práce je dělat pro lidi. A zkuste
    si to. Dejte si inzerát, pane premiére, někde na náměstí. Ale ne že si tam zorganizujete
    vaše členy, ale jen tak nablind. Že tam přijdete a budete mluvit s lidmi. Já to
    dělám od roku 2013. Takže tak jste začal váš projev, že jsem dorazil do práce.
    Ano. Já chodím do práce sem a já říkám, že když mi zavelí Alenka Schillerová,
    ona šéfuje, říká: Musíte být ve Sněmovně, tak jsem tady. Tak jsem tady. '
  - 'Včera jsem mluvil a teď budu mluvit. A já myslím, že lidé si to budou pamatovat,
    co řeknu. Takže to byla první věc. '
  - 'Potom pan premiér říká, že se chci vymluvit a něčím zakrýt svoje problémy, svoje
    osobní problémy, které mám. Jaké já mám osobní problémy? Já nevím. Jestli pan
    premiér jako... Zná moji rodinu? Jaké já mám problémy? Myslíte Čapí hnízdo, pane
    premiére? Čapí hnízdo? No tak na ten soud já se těším. A konečně se všichni dozvědí,
    jak to u nás funguje, ten polistopadový kartel. To stíhání na objednávku. To o
    tom všichni mluví, vaši ministři, to máte nacvičené. Čapí hnízdo, které schvaloval
    váš hejtman Bendl. A paní Langšádlová, už odešla, to také schvalovala. Čapí Hnízdo
    - a pan ministr spravedlnosti neposlouchá - zastavil státní zástupce Šaroch 30.
    8. 2019. Čapí hnízdo, kde si vymysleli stíhání jedenácti lidí, včetně mé rodiny
    a včetně Faltýnka, ten byl dvakrát vydáván. A už jsou jenom dva. '
  - 'Tady Rakušan mluví o nějakém organizovaném zločinu? Ne, nejdřív jsem měl být
    organizátor, ale potom to změnili, že jsem pomocník. Samozřejmě že je to všechno
    vylhané. Pan Rakušan dokonce tvrdí, že jsem organizovaný zločin. Toto je organizovaný
    zločin, váš Hlubuček, jo? Ten byl ve vazbě. Tady je fotka s panem Rakušanem. (Ukazuje.)
    Takže Čapí hnízdo. Ano, Čapí hnízdo, na to všichni čekají. Paní Pekarová už před
    volbami říkala, že patřím do vězení. Do vězení. Milion chvilek nenávisti, protestovali,
    všichni protestují. Babiš patří do vězení. Není to nátlak na justici, pane ministře?
    I pan Rakušan ukazoval - Andreji, nevím, proč mi tyká, nevím, proč mi říká Andreji
    jako, už je čas, a nevím, co všechno. '
  - 'Tak si potom poslechněte, co budu říkat před soudem. Jak je to zmanipulované.
    No a kdo to tedy prodloužil? Nejvyšší státní zástupce. Produkt toho člověka, nějaký...
    nechci se ani vyjadřovat, musím být slušný. Ano ten Pospíšil, který je také namočen
    v Dozimetru s Fremrem. Produkt plzeňského kmotra. Ten mě nechal stíhat. Když to
    státní zástupce zastavil, tak oni vyvinuli tlak. Všichni psali, provládní novináři.
    Čapí hnízdo, patnáct let stará věc. Patnáct let stará věc. Tak se tam přijďte
    všichni podívat. Je tam zaměstnáno 90 lidí. Odvedli do rozpočtu 400 milionů a
    všichni tam chodí. Všichni. A všichni jsou nadšeni, slouží to veřejnosti. To je
    jediné, co vám zůstalo z těch nesmyslů.  '
37. schůze: {}
38. schůze: {}
39. schůze: {}
4. schůze:
  Předseda vlády ČR Andrej Babiš:
  - '

    Praktická omezení v realizaci výdajů a na kapitolách, případně organizačních složkách
    státu v době rozpočtového provizoria: z hlediska možností financování by měli
    správci kapitol roztřídit výdaje do následujících kategorií, přičemž musí dodržet
    přidělený měsíční limit, a to na výdaje, které lze realizovat - výdajové tituly
    mandatorního charakteru, které jsou obsaženy v návrhu zákona o státním rozpočtu,
    například důchody, platba státu do veřejného zdravotního pojištění a podobně;
    výdajové tituly, které by byly v rámci standardního státního rozpočtu kryty z
    nároků nespotřebovaných výdajů. Jsou to výdaje smluvně zajištěné a rozpočtované
    v předcházejících letech, které nebyly dočerpány, například též výdaje na Antivirus,
    do výše disponibilních prostředků z roku 2021, dotace, smlouvy neproplacené do
    konce roku 2021. '
  - 'Nicméně je tam celá řada dalších omezení, ať už je to v nemožnosti čerpání vládní
    rozpočtové rezervy, v nemožnosti vypisovat nové dotační tituly, ale o těch podrobněji
    pohovoří mí vládní kolegové, až jim bude uděleno slovo. Děkuji vám za pozornost. '
  - ' '
  - 'Předsedkyně PSP Markéta Pekarová Adamová  Děkuji za přednesení návrhu. '
  - 'Nyní ještě přečtu došlé omluvy. Pan ministr v demisi Plaga se omlouvá z dnešního
    dne z pracovních důvodů. Pan poslanec David Pražák se omlouvá dnes mezi 17. a
    21. hodinou z důvodů rodinných a paní poslankyně Helena Válková se omlouvá mezi
    15.15 a 15.45 z pracovních důvodů. '
  - 'Nyní je přihlášen s přednostním právem pan předseda klubu ODS Marek Benda a jenom
    řeknu, že následně se dohodli ministři v demisi, že dají přednost s přednostním
    právem panu premiéru v demisi a následně půjdou oni - přihlášení, takže to pořadí
    se trochu změní. Nyní poprosím pana předsedu, máte slovo. '
  - ' '
  - 'Poslanec Marek Benda: Vážená paní předsedkyně, vážený pane premiére v demisi,
    dámy a pánové, já budu stručnější než paní ministryně, která tady předkládá rozpočet,
    který není na programu. Navrhnu několik změn k návrhu pořadu schůze. '
  - 'První změna by se týkala návrhu na vypuštění bodu 8, což je Vládní návrh, kterým
    se předkládá Poslanecké sněmovně Parlamentu České republiky k vyslovení souhlasu
    s ratifikací smlouva mezi Českou republikou a Republikou Kosovo o zamezení dvojímu
    zdanění a zabránění daňovému úniku v oboru daní z příjmů, která byla podepsána
    v Prištině 26. listopadu 2013, sněmovní tisk 65. Obávám se, že jak se nám ta schůze
    protahuje, tak tento bod by nás mohl zatížiti natolik, že bychom museli schůzi
    prodlužovat do zítřejšího dne. Takže proto navrhuji jeho vypuštění. '
  - 'Za druhé navrhuji vypuštění bodu 9, Návrh rozpočtu Státního fondu životního prostředí
    na rok 2022 a střednědobého výhledu Státního fondu životního prostředí České republiky
    na roky 2023 až 2024, sněmovní tisk 59. Pokládám také za nevhodné, abychom tento
    návrh rozpočtu životního prostředí projednávali před státním rozpočtem, který
    není na pořadu této schůze, nebude na pořadu této schůze, přestože to bude navrhováno,
    tak si myslím, že nemá smysl dělat ani Státní fond životního prostředí. K tomu
    konstatuji, že výbor pro životní prostředí přerušil projednávání tohoto bodu do
    okamžiku, než bude jmenována nová vláda. '
  - 'A poslední návrh, který mám, je, aby jako bod 1 této schůze, to znamená před
    volby, byl zařazen návrh usnesení Poslanecké sněmovny Parlamentu České republiky
    o nezbytné úloze jaderné energetiky v dekarbonizaci ekonomiky. Tento návrh by
    posléze uvedl pan kolega Stanjura, ale chtěl bych, aby byl zařazen jako bod 1
    této schůze. Děkuji za pozornost. '
  - ' '
  - 'Předsedkyně PSP Markéta Pekarová Adamová  Děkuji za přednesené návrhy panu předsedovi
    Bendovi. '
  - 'Nyní tedy avizované přednostní právo pana předsedy vlády v demisi Andreje Babiše,
    a jenom pro informaci pro vás ostatní, jaké je další pořadí: pan ministr v demisi
    Havlíček, paní ministryně v demisi Dostálová, pan ministr v demisi Brabec, pan
    ministr v demisi Metnar, pan ministr v demisi Vojtěch a následně přihlášení poslanci
    Juchelka, pan poslanec Stanjura a paní místopředsedkyně Kovářová. To jsou dosavadní
    přihlášení. '
  - 'Pane předsedo, máte slovo. '
  - ' '
  - 'Předseda vlády ČR Andrej Babiš: Takže dobrý den, vážená paní předsedající, kolegyně,
    kolegové, já bych chtěl reagovat tady na dvě věci, protože samozřejmě chápu, že
    v médiích se nedočtete nic o tom, co skutečně na Evropské radě se projednává.
    Naopak, často čteme různé nepřesné informace. A já bych chtěl reagovat na pana
    předsedu Okamuru, který bohužel tady není, ale snad mu to kolegové řeknou, a to
    jsou emisní povolenky. '
  - 'Takže za prvé, není pravda, že Polsko je nějaký lídr v této problematice. Není
    to pravda. Naopak Česká republika je ten lídr, Česká republika, a já osobně jsem,
    co se týče emisních povolenek, vyvíjel největší aktivitu ze všech premiérů a prezidentů
    Evropské unie. 28. září 2021, když už jsme viděli, že emisní povolenky, které
    byly v lednu na úrovni 33 euro a mají dopad na cenu elektřiny asi 23 %, tak jsem
    psal dopis předsedovi Evropské rady Charlesi Michelovi a předsedkyni Evropské
    komise Ursule von der Leyen, že je to velký problém a že je potřeba změnit tu
    směrnici. Konkrétně jsem navrhoval, aby směrnice MiFID byla konkrétně změněna,
    protože není možné, aby ceny emisních povolenek, což je de facto daň za emise,
    byly předmětem spekulací různých investorů, bank, investičních fondů a tak dále.
    Takže to byl první dopis a psal jsem to proto, protože jsem k tomu i vystoupil.
    Vystoupil jsem 5. a 6. října 2022 v Brdu v rámci slovinského předsednictví a čekal
    jsem až do půlnoci, než konečně Evropská rada bude ochotna to projednávat. '
  - 'Následně jsem vystoupil na zasedání Evropské rady 21. října v Bruselu, kde jsem
    upozorňoval na kritickou situaci ve vývoji emisních povolenek. Tehdy cena emisních
    povolenek byla 64 (euro). Tady můžu ukázat graf. (Ukazuje materiál.) Leden 33
    euro a teď to šlo až na 88. Včera ráno v 9 hodin jsem znovu psal Ursule von der
    Leyen a Charlesi Michelovi a znovu je žádám, aby změnili tu směrnici, a nejenom
    to, aby ji změnili, ale aby znovu vrátili na trh emisních povolenek 378 905 382
    emisních povolenek, které byly staženy z trhu s cílem nějaké stability, což je
    samozřejmě nesmysl, od 1. září 2021 do srpna 2022. '
  - 'Takže, pane předsedo - není tady ještě nebo stále - Poláci teď přišli a včera
    jsme jednali, V4, s Emmanuelem Macronem a dal jsem polskému premiérovi kopii toho
    dopisu. Takže Česká republika je lídr v tom, aby se tahle směrnice změnila. Ta
    směrnice je nesmyslná a samozřejmě zásadním způsobem má negativní dopad hlavně
    na průmyslové země jako Polsko, Česká republika a další. Takže emisní povolenky
    ano, Polsko a Česká republika, a zítra, tedy ve čtvrtek, bude zase Evropská rada,
    budeme o tom mluvit. Takže my jsme byli první, a ne, že Poláci jdou nějakým vzorem.
    Oni teď přišli a říkají, že odejdou (z toho?) ETS. Ano, fajn. Takže je to nesmysl.
    Neodejdou.  '
40. schůze: {}
41. schůze:
  Poslanec Andrej Babiš:
  - '

    Co jste vy udělal od 1. 7.? Nesvolal jste ani jednu Evropskou radu. Tak se ptám,
    proč jste nesvolal? To, že váš nejhorší ministr Síkela svolal čtyři rady, a výsledek
    je nula? To je váš výsledek. Co jste vy dělal osobně? Emmanuel Macron za svého
    předsednictví měl sedm rad - dvě mimořádné, dvě řádné - vy budete mít ještě dvě
    řádné - neformální setkání. Vy jste měli jedno neformální setkání - na Hradě,
    díky mně, já jsem to prosadil, nemusel jste nic dělat. My jsme měli Porto-Sibiu
    v prostorech, které byly katastrofa. Ano, chtěl jsem Hradčany, přesvědčil jsem
    prezidenta. Vy jste neměl jedno bilaterální jednání! Vy jste měl s britskou premiérkou.
    Proč jste neměl s Erdoganem o migraci? Proč jste nesvolal Vé čtyřku, když Slováci
    teď s našimi policisty vracejí ty migranty? Proč jste nesvolal Vé čtyřku? Od 1.
    7. jste neudělal vůbec nic, vůbec nic. (Předsedající: Čas.) Totálně jste propásl
    šanci prosadit něco! '
  - ' '
  - 'Místopředsedkyně PSP Věra Kovářová: Čas, prosím. Děkuji za dodržení času. A nyní
    se vám dostane odpovědi na vaši otázku. Prosím, pane premiére, máte slovo. '
  - ' '
  - 'Předseda vlády ČR Petr Fiala: Děkuji, paní předsedající. Vážený předsedo Babiši,
    no, já nevím, jestli jste měl nějakou jinou interpelaci. Rozhodně neprojevujete
    velkou činnost a vaše interpelace - Nečinnost vlády. A vy teda velkou kreativitu
    neprojevujete, protože jste podal myslím pět interpelací, všechny se jmenují Nečinnost
    vlády, takže všechny jsou stejné. Nepředpokládám, že jste měl nějaký jiný obsah.
    A mně je z těch vašich slov musím říct docela smutno, protože vy se opakovaně
    usvědčujete z toho, nejenom že neříkáte pravdu, ale že vlastně vůbec nerozumíte
    tomu, co se v Evropské unii odehrává, takže se nedivím tomu, že jste neměl vlastně
    vůbec žádné výsledky a že na to doplácí Česká republika. (Pobouření v lavicích
    ANO.) Vy jste nevyjednal evropské povolenky, nic jste neudělal v tom směru. My
    jsme dokázali konkrétní výsledky pro Českou republiku, jmenoval jsem je tady při
    předcházejících interpelacích. Vy žádné výsledky nemáte. Dokonce jste seděl na
    jednání, kde jste ani nevěděl, že schvalujete Green Deal. A opakovaně nám říkáte,
    že jste s tím nesouhlasil a že to vůbec není pravda. Ale to je prostě politická
    realita. '
  - 'Já chápu, že vás štve ten úspěšný summit - nebo nechápu (Výbuch smíchu v lavicích
    ANO.), ale dokážu si to představit - ten úspěšný summit, který jsme tady měli.
    Mimochodem, ony to byly dvě akce, to je taky potřeba vysvětlit, protože veřejnost
    si toho všimla, vy asi ne. Jedno bylo neformální jednání Evropské rady a druhé
    bylo první jednání Evropského politického společenství. '
  - 'Nevím, jak vás napadlo, že jsem neměl bilaterální jednání, já jsem jich měl obrovskou
    spoustu, ale hlavně já je nedělám na Instagramu jako vy, když někoho doženete
    v hotelu, tak si hned dáte fotku. Já se věnuji skutečné diplomacii a tomu, aby
    to mělo nějaké výsledky pro Českou republiku. Nepleťte sem to setkání s Liz Truss,
    s tou jsem se taky setkal samozřejmě několikrát během summitu, ale to, co se odehrálo
    a co vy jste viděl v médiích, to bylo normální mezistátní bilaterální jednání,
    které bylo mimo ten summit, takže zase nemíchejme jablka s hruškami. '
  - 'A pak jedna důležitá věc - Radu ministrů svolává ten, kdo jí předsedá, a to je
    ministr ze země, která předsedá Radě Evropské unie, protože se taky jmenuje ne
    předsednictví EU, ale předsednictví Radě Evropské unie. Tam to svolává ten příslušný
    ministr. Já jsem skutečně požádal pana ministra Síkelu, aby svolal jednání Rady,
    on to udělal, proto jsme měli několik neformálních rad, pravidelně svoláváme rady
    ministrů tam, kde můžeme. Ale já vůbec nechápu, že nevíte, že v čele Evropské
    rady není premiér nebo prezident té předsedající země, ale že má svého předsedajícího,
    a to je Charles Michel, který svolává tu radu. A já se samozřejmě s ním domlouvám
    na tom, kdy kterou radu svoláme, jaký bude její obsah, ale primární odpovědnost
    za to svolání je samozřejmě na předsedovi Evropské rady. Tak tolik na vysvětlenou,
    co se v té Evropě vlastně děje a jakým způsobem ty věci probíhají. '
  - 'České předsednictví je velmi aktivní a to se neprojevuje jenom v tom, že máme
    někde nějaké fotky, ale projevuje se to hlavně v těch výsledcích. A pokud jde
    o výsledky, například jednání ministrů pro životní prostředí, to jsou ty povolenky
    pro teplárny, o kterých jsem tady mluvil, to je automatický mechanismus zastropování
    povolenek, který jsme tam prosadili. Nebo pokud jde o jednání rady pro energetiku,
    princip solidarity, pokud jde o plyn, a další a další věci, o kterých jsem tady
    už měl možnost v rámci interpelací referovat, to jsou konkrétní výsledky pro občany
    České republiky. '
  - 'Ano, že se o emisních povolenkách nedalo dřív na těch příslušných radách mluvit,
    to neznamená, že někdo něco neřekl, ale že to nebylo skutečným tématem jednání,
    to je pravda. Nám se podařilo, že to tématem jednání je, že se ten mechanismus
    upravuje a že se mění. A jestli tomu chcete pomoct, tak vyzvěte svoje europoslance
    za hnutí ANO, kteří se občas chovají při hlasováních docela zvláštně, ať jsou
    aktivnější, ať pomohou tomu, ať trialog, který se teď vede právě o té věci, kterou
    jsme vyjednali, to znamená úpravu emisních povolenek, kde je mimo jiné úprava
    emisních povolenek, ať se ten trialog zrychlí a ať není posouván Evropským parlamentem
    někam dál. Protože jestli někdo nechce měnit systém emisních povolenek, tak je
    to většina v Evropském parlamentu, a to je potřeba změnit. '
  - 'Takže pokud chcete v Evropě něco dosáhnout, musíte pracovat podle toho, k čemu
    ten orgán je uzpůsoben, a tam dosáhnout nějakých výsledků. My ty výsledky máme.
    Vaše vláda bohužel (Předsedající: Čas, pane premiére.) v evropské politice žádné
    výsledky neměla a na to doplácí Česká republika nejenom v minulosti, ale i teď. '
  - ' '
  - 'Místopředsedkyně PSP Věra Kovářová: Děkuji. Má pan předseda Babiš zájem o doplňující
    otázku? Má. Prosím, máte slovo. '
  - ' '
  - 'Poslanec Andrej Babiš: Mě skutečně baví, když pan premiér mě poučuje o Evropské
    radě. Samozřejmě že to vím! Já jsem tam seděl čtyři roky. Vy jste se tomu vyhýbal,
    i tu radu 16. prosince jste nechal na mě naschvál. O čem mluvíte? Já co jsem prosadil?
    Zastavili jsme kvóty ilegálních migrantů. Přivezl jsem 42 miliard navíc, 1 000
    miliard Modernizačního fondu, 1 000 miliard evropské fondy. Takže o čem mluvíte?
    Taxonomii, slovo kůrovec, lesy, plyn, jádro - to jsem všechno prosadil já. A kde
    jste měl tu bilaterálku? Ano, Macron měl summit. My jsme objednali Hrad a vy jste
    vítal na koberci, to je všechno. Macron šel z Hiltonu za mnou do Buddha-Baru (?)
    a měl jsem 30 minut bilaterálku. Vy jste neměl ani jednu. Orbán se potkal s Morawieckim.
    Když jednala Ursula s Erdoganem, tak vy jste tam seděl jako přísedící. Nic jste
    neudělal, nesvolal jste jedinou mimořádnou radu. Měl jste zavolat Michelovi, jak
    já jsem volal, když bylo Bělorusko s Morawieckim (Předsedající: Čas.) Angele:
    Udělej radu okamžitě. (Předsedající: Čas, prosím.) Tak nelžete! Totálně jste selhal
    (Předsedající: Čas, pane poslanče.) Jste neschopnej a propásl jste historickou
    šanci (Předsedající: Pane poslanče, uběhl vám čas.) předsednictví v prospěch České
    republiky. '
  - ' '
  - 'Místopředsedkyně PSP Věra Kovářová: Prosím o dodržování času. Platí to pro vás
    i pro každého ostatního poslance. Prosím, pane premiére. '
  - ' '
  - 'Předseda vlády ČR Petr Fiala: Já toho moc nečekám, ale člověk by si přece jenom
    myslel, že i představitel opozice bude mít zájem na dobrém jménu České republiky
    a na dobrých výsledcích a bude se z nich radovat. A my jsme byli centrem pozornosti
    nejen Evropy, ale i celého světa. Měli jsme možnost tady přivítat státníky z celé
    Evropy, vytvořit prostor pro jednání a prosazovat taky české národní zájmy, což
    vám se nikdy nepovedlo. Já chápu, že nemůžete posoudit to, co třeba představitel
    hostitelské země v průběhu toho summitu má dělat. Nikdy jste takový summit nezorganizoval,
    ani byste ho nezorganizoval, takže to vám ani nevyčítám. Ale některé věci, které
    si přisuzujete, si přisuzujete opravdu neprávem a je to i zábavné. Když se třeba
    podíváme na tu taxonomii, kterou jste teď zmínil, tak se stačí podívat na data,
    kdy se o té taxonomii rozhodovalo. Každý zjistí, že to je výsledek práce naší
    vlády, že to je výsledek i mého jednání v Evropském parlamentu, že to je výsledek
    práce našich europoslanců, kteří v tom sehráli obrovskou roli, a že ta taxonomie
    by se nikam neposunula, kdybychom toto neudělali a nepřesvědčili ostatní, jak
    je pro nás jádro důležité a co to znamená. '
  - 'A pokud zmiňujete ten summit poslední, kterého jste se účastnil, tak jsem tam
    prostě nemohl jet, protože v tu chvíli nebyla jmenovaná vláda, jinak bych tam
    samozřejmě rád jel. A jel bych tam rád, protože by se ty věci konečně pohnuly,
    jak se hýbou teď, a nemohlo by se nám stát to, co se stalo vám, že jste prostě
    přijal Green Deal a dodneška o tom ani nevíte. To je jediný výsledek vaší evropské
    politiky. (Potlesk zprava.)  '
42. schůze: {}
43. schůze: {}
44. schůze: {}
45. schůze: {}
46. schůze: {}
47. schůze: {}
48. schůze:
  Poslanec Andrej Babiš:
  - '

    Jako třetí bod dnešní schůze Poslanecké sněmovny bych rád navrhl bod s názvem
    Kvůli neschopnosti Fialovy vlády chybí v České republice léky. A nyní bych to
    zdůvodnil. V České republice aktuálně chybí v lékárnách ve velkém rozsahu některá
    základní léčiva, zejména penicilin, jiná antibiotika a léčiva na snížení teploty.
    Pacienti na tyto léky musí mnohdy čekat až několik týdnů. Léky rovněž enormně
    zdražují. Dle Sdružení praktických lékařů jsou momentálně nedostupné i některé
    léky, které nelze jednoduše nahradit, například léky na snížení krevního tlaku
    a na snížení hladiny cholesterolu. Tento stav trvá již minimálně od letošního
    září, to je potřeba si zdůraznit, ten stav už trvá minimálně od letošního září,
    a máme prosinec a vláda Petra Fialy nedělá vůbec nic. Ministrem zdravotnictví
    je Vlastimil Válek z TOP 09. Vládě je to prostě úplně jedno, vy to neřešíte. Vy
    odmítáte řešit drahé potraviny, vy odmítáte řešit drahé energie, odmítáte řešit
    nedostatek léků. Vždyť ta země je za rok vašeho vládnutí v úplně katastrofálním
    stavu, to tady ještě nebylo. Za tuto situaci nese samozřejmě odpovědnost vláda
    pětikoalice Petra Fialy z ODS, to znamená z ODS, TOP 09, STAN, KDU-ČSL a Piráti.
    A jak jsem říkal, samozřejmě také ministr zdravotnictví Vlastimil Válek z TOP
    09. My v SPD dlouhodobě trváme na tom, že je nezbytné přijmout opatření k zajištění
    plynulé dodávky léků, takže já bych chtěl, abychom jako bod 3 zařadili dneska
    na návrh SPD bod, že kvůli neschopnosti Fialovy vlády chybí v České republice
    léky. '
  - 'Samozřejmě vím, že všechny tyto moje návrhy poslanci vládní pětikoalice zamítnou.
    Vy je všechny zamítnete za chvíli, protože je vám to úplně jedno. Vám je to úplně
    jedno, jaké mají problémy občané České republiky, přitom jsou ty problémy opravdu
    už fatální. '
  - 'A jako čtvrtý bod, mimořádný bod na tuto schůzi Poslanecké sněmovny bych rád
    navrhl další skutečně závažné téma. Byl by to bod s názvem Fialova vláda chce,
    aby si lidé plně hradili veškerou zubařskou péči. Takže já to jenom zopakuji,
    navrhuji tedy bod, aby se tady projednal, protože SPD s tím samozřejmě zásadně
    nesouhlasí, bod Fialova vláda chce, aby si lidé plně hradili veškerou zubařskou
    péči. '
  - 'Nyní bych to zdůvodnil. Vysoký představitel vládní TOP 09, její dlouholetý předseda
    a v současné době místopředseda Správní rady Všeobecné zdravotní pojišťovny -
    VZP Miroslav Kalousek minulý týden řekl, prohlásil, že by základní stomatologickou
    péči vyškrtl z veřejného zdravotního pojištění, a že by si ji tudíž museli hradit
    sami občané přímo nebo v rámci jakéhosi připojištění. Takže samozřejmě tady bych
    rád zdůraznil, že to je pro SPD zcela nepřijatelné a dokládá to naprosto asociální
    charakter a záměry politiků vládní koalice. Navazuje to i na výroky ministra zdravotnictví
    Válka z TOP 09 o zavádění dvojích standardů zdravotní péče, nižších pro chudší
    občany a vyšších pro bohaté. Už dnes si přitom lidé na zubařskou péči významně
    doplácí. Navíc v důsledku kritického nedostatku zubařů přibývá stomatologických
    ordinací, které nemají smlouvy se zdravotními pojišťovnami a pacienti si zde veškeré
    zákroky platí v plné výši, například 9 000 za vytržení zubu, 8 000 za ošetření
    v rámci pohotovosti a tak dále. Vyjmout za této situace zubařskou péči ze systému
    veřejného zdravotního pojištění by znamenalo její faktickou nedostupnost pro stovky
    tisíc občanů. Současně by to přineslo i další rizika, protože neléčená onemocnění
    zubů ohrožují celkový zdravotní stav i životy občanů a ve svých důsledcích znamenají
    mnohem vyšší zátěž pro systém zdravotnictví. Odmítáme tyto asociální plány politiků
    vlády Petra Fialy a TOP 09 a trváme na tom, aby veškerá zdravotní péče v České
    republice byla českým občanům poskytována z prostředků veřejného zdravotního pojištění
    bez jakýchkoliv dalších doplatků. Mluvím o té základní zdravotní péči. '
  - 'Takže to jsou naše body a jsem rád, že i náš poslanec Jaroslav Bašta, který je
    naším kandidátem na prezidenta, v podstatě jako jediný řekl, že pakliže uspěje,
    tak se zasadí o to, aby vláda Petra Fialy skončila. To si myslím, že je ten správný
    politický program. Děkuji za pozornost. '
  - ' '
  - 'Předsedkyně PSP Markéta Pekarová Adamová  Nyní je tedy přihlášen s přednostním
    právem pan předseda Babiš a až pak následuje paní předsedkyně Schillerová k pořadu
    schůze. Prosím, máte slovo. '
  - ' '
  - 'Poslanec Andrej Babiš: Dobrý den, dámy a pánové. Já bych se zeptal pana předsedy,
    že bych rád získal recept, jak pan Bašta zařídí, aby vláda Petra Fialy skončila,
    ale to jen tak jako na okraj. Chtěl bych navrhnout... '
  - 'Vážená paní předsedající, dámy a pánové, ještě jednou dobrý den. Jsem vypárovaný
    s panem Rakušanem, ale přišel jsem do práce, i když si myslím, že moje práce je
    mezi lidmi. Pan Jurečka tu není (Potlesk z řad poslanců vládní koalice.), takže
    dneska si mě užijete. Doufám, že budete dobře poslouchat, protože dobře víte,
    že když přijdu, tak to stojí za to. '
  - 'Chtěl bych navrhnout nový bod s názvem Hodnocení plnění programového prohlášení
    vlády Petra Fialy, a to jako první bod dnešního jednání. 17. 12. 2021 ještě v
    8 ráno jsme měli radu pro zdravotní rizika. Ve 12.30 jsme vyrolovali červený koberec,
    čekal jsem s kytkami pro ministryně a předal jsem panu premiérovi Fialovi všechno
    v deskách, krásný dopis. Chtěl jsem založit takovou tradici, jako mají američtí
    prezidenti, že mu tam něco tam napíšu. Mimochodem, ten dopis nikdo nikdy nezveřejnil
    a bylo by fajn, kdyby pan premiér, pokud nebude předávat úřad sám sobě, v tom
    pokračoval. Myslím si, že jsme to předali v mašličkách. Všichni říkali, jak ten
    Babiš, stejně jako Trump, nebude chtít opustit tu Strakovku, a udělali jsme rekord
    v demisi. '
  - 'A proč o tom mluvím? Mluvím o tom proto, protože to programové prohlášení vlády,
    které tady mám... v sobotu je 17. prosince, je to přesně rok, co nastoupila vláda
    Petra Fialy. Za ten rok vláda ani jednou nepředstoupila před veřejnost, aby složila
    účty, protože už to programové prohlášení vlády byl takový slabší odvar předvolebních
    slibů. '
  - 'Já tomu nerozumím, proč to tak je. Když jsem byl premiér, tak tady vám ukážu
    naše programové prohlášení vlády (Ukazuje do sálu.) a to měli za úkol ministři
    vyhodnocovat každých šest měsíců. My jsme měli 657 úkolů. Programové prohlášení
    této vlády není ani očíslované. Mimochodem, 24. června 2019 jsem o tom mluvil.
    Tady mám výpis z médií, že jsme měli 657 úkolů, v porovnání se Sobotkovou vládou,
    ta měla 111 úkolů. My, když jsme odcházeli, jsme splnili téměř 80 % programového
    prohlášení vlády a ta procenta, která jsme nesplnili, jsme i zdůvodnili. '
  - 'Vláda pana premiéra Fialy se tím vůbec nezabývá, ani jednou nedošlo k vyhodnocení.
    Teď jsem vlastně četl ta vyjádření, například pan ministr financí Stanjura v rozhovoru
    pro Blesk 23. listopadu 2022. Otázka: "Záměr programového prohlášení, že se bude
    rodičovský příspěvek, který je 300 000" - hnutí ANO mělo v programu 400 000 -
    "pravidelně valorizovat", ptají se. To je v programovém prohlášení vlády. Pan
    ministr odpovídá. "O valorizaci se vedou debaty, ale já jsem teď proti. My jsme
    to v programovém prohlášení psali v prosinci 2020 a v lednu 2021 a situace se
    změnila." Tak já si myslím, že za každé vlády se situace měnila a za naší vlády
    jsme měli dramatické období, a to byl covid. ODS se dneska chlubí, že zvládli
    covid, ale vy jste žádný neměli. Vy jste žádný covid neměli, a ještě se chlubíte,
    že jste neměli lockdowny. No, proč byste měli? Vy jste nikdy neměli zahlcené nemocnice
    jako my, vy jste nikdy nebyli v té situaci. Vy jste nemuseli s covidem nic dělat.
    Ano, my jsme i v rámci covidu programové prohlášení vlády vyhodnocovali a skládali
    účty.  '
49. schůze: {}
5. schůze: {}
50. schůze: {}
51. schůze: {}
52. schůze:
  Poslankyně Andrea Babišová:
  - '

    Ale současně jsme zavedli elektronickou evidenci tržeb. Ano, byli jsme první nebo
    jedni z prvních v Evropě. Firmy si na to zvykly, narovnalo se prostředí. Byl to
    krok k digitalizaci. A je dobře, že jsme ji tenkrát zavedli, protože my jsme se
    řídili jednou věcí: daně nezvyšujeme. My jsme jim nesnížili daně, ale daně nezvyšujeme,
    daně důsledně vybíráme. A to platí pro všechny - pro zaměstnance, pro podnikatele,
    pro živnostníky, myslím si, že to je fér. A je to cesta, která vede k tomu, že
    nakonec ty daně vybereme, aniž bychom zvyšovali zásadním způsobem jejich výši.
    Díky tomu se vybralo několik miliard korun. '
  - 'A co dnes vlastně vláda říká? Vláda říká: Nám chybí peníze. No, tomu rozumím,
    že chybí peníze. Jsme v době krize, jsou určité výdaje, my jsme to měli v době
    covidu rovněž. Proč jsme si tedy nenechali ten příjem z elektronické evidence
    tržeb, když se drtivá většina svazů, asociací a komor vyjádřila tak, že chce,
    aby se EET udrželo, když si na to zvykli podnikatelé, když se skutečně vytvořilo
    to, čemu se říká férové prostředí? A vláda dnes říká. Nám ty peníze chybí, tak
    zvýšíme daně. A komu je zvýšíme? No, zvýšíme je živnostníkům. Takže my ty živnostníky
    nejdříve naženeme do šedé zóny tím, že vláda zruší EET, aby následně zkonstatovala,
    že jí ty peníze chybí, a udělá to, že peníze osobám samostatně výdělečně činným
    opět vezme, a to tím, že zvýší daně. To je groteska, to je úplný absurdistán.
    Něco takového je opravdu naprosto neuvěřitelné. '
  - 'Takže z tohoto důvodu žádáme, aby se prodiskutoval tento bod, aby se jasně sdělilo,
    proč se bude zvedat daňová zátěž nebo proč se o tom uvažuje pro osoby samostatně
    výdělečně činné a proč se zrušilo EET, aby se následně udělal tenhle ten naprosto
    šílený krok. '
  - 'Děkuji a prosím, aby to bylo zařazeno dnes jako poslední bod. '
  - ' '
  - 'Místopředseda PSP Jan Bartošek: Děkuji. Je to návrh nového bodu a píšu si dnes
    jako poslední. '
  - 'Nyní tedy řádně přihlášení. Jako první paní poslankyně Andrea Babišová, připraví
    se paní poslankyně Jana Pastuchová a další. Prosím. '
  - ' '
  - 'Poslankyně Andrea Babišová: Děkuji za slovo, pane předsedající. Vážené dámy,
    vážení pánové, dovolte, že dneska přednesu svůj bod na doplnění dnešního programu
    z důvodu, že při včerejších interpelacích chyběl pan ministr Válek, a myslím si,
    že bod, který navrhuji, trápí pracující občany a samozřejmě má velký vliv i na
    navrhovaný pozdější odchod do důchodu. '
  - 'Od minulého uplynulého roku znepokojeně pozorujeme a upozorňujeme na sérii změn,
    které přijalo a dále připravuje Ministerstvo zdravotnictví v omezení pracovnělékařských
    prohlídek. Jedná se již o přijatou vyhlášku účinnou od ledna letošního roku, kterou
    jsou zrušeny periodické pracovní lékařské prohlídky v první kategorii prací a
    u nerizikových profesí v druhé kategorii. V současné době probíhají na Ministerstvu
    zdravotnictví práce ke zrušení povinných vstupních pracovnělékařských prohlídek,
    jejichž účelem je zajistit, aby k výkonu práce nebyla zařazena osoba ucházející
    se o zaměstnání, jejíž zdravotní způsobilost neodpovídá zařazení k předpokládané
    práci. Tyto připravované změny již avizoval pan ministr Válek ve svém vystoupení
    zde na lednové schůzi, kde je odůvodnil jako - cituji - "snížení zbytečného papírování".
    V této souvislosti zmínil i předpokládané zrušení zdravotních průkazů, které jsou
    velmi důležité zejména pro práci v potravinářských provozech. Všechna uvedená
    opatření by dle předpokladu autorů návrhu měla být zcela na bázi dobrovolnosti,
    což, jak všichni dobře víme, báze dobrovolnosti znamená nula. U vstupních prohlídek
    by mělo dokonce postačit čestné prohlášení uchazeče o zaměstnání, že je zdravotně
    způsobilý tuto práci vykonávat. Tak se můžeme dočkat řidičů, kteří budou mít vadu
    zraku, můžeme se dočkat kardiaků, kteří budou pracovat ve výškách, a dalších lidí,
    kteří k nám přicházejí ze zahraničí s tuberkulózou, a další nemoci z povolání. '
  - 'V lednové schůzi kolega pan poslanec Farhan zde upozornil na kritickou situaci
    v oblasti hygienické služby, kdy se předpokládá, že bude zcela zrušeno odborné
    lékařské studium pro obor hygiena práce a pro výkon v praxi by mělo postačit pouze
    magisterské vzdělání. Je třeba se ptát, zda je to cesta ke zvýšení prevence ochrany
    zdraví? Je toto cesta? U pracovnělékařských prohlídek se jedná o předcházení poškození
    zdraví z práce s tituly pracovního úrazu a nemoci z povolání. U omezení činnosti
    hygienické služby jde navíc i o celkovou ochranu veřejného zdraví. '
  - 'A já se tedy ptám, jak uvedená opatření přispějí k prevenci ochrany zdraví všech
    sociálních a zdravotních důsledků pracovních úrazů a nemocí z povolání jak pro
    jednotlivce, tak pro jejich rodiny, tak celospolečenské i ekonomické dopady? V
    neposlední řadě se ptám pana ministra, jak při nyní silně diskutované přípravě
    důchodové reformy s prezentovaným návrhem na prodloužení odchodu do důchodu chceme
    zajistit kvalitní zdravotní služby v oblasti prevence ochrany zdraví při výkonu
    práce i u zaměstnanců vyšších věkových skupin? '
  - 'Navrhuji tento bod otevřít k diskusi zde na půdě Poslanecké sněmovny, neboť řešení
    ochrany zdraví při práci se týká všech občanů v produktivním věku, potažmo jejich
    rodin a vlastně i celé společnosti, tedy nás všech. '
  - 'Děkuji za pozornost a pochopení mého návrhu na zařazení tohoto programu na bod
    schůze. Navrhuji zařadit jako poslední bod dnešního jednání. Děkuji moc. '
  - ' '
  - 'Místopředseda PSP Jan Bartošek: Děkuji. Já tedy v té vaší přihlášce mám napsáno,
    že to chcete jako první bod za pevně zařazené body... (Poslankyně Babišová mimo
    mikrofon: Jako poslední bod.) Jako poslední bod, dobře. A ještě se chci zeptat,
    jedná se o sněmovní tisk 374, nebo nový bod? (Poslankyně Babišová mimo mikrofon:
    Nevím, kdo to tam napsal, já jsem to tam nepsala.) Aha, je to vaše přihláška,
    tak jsem předpokládal, že jste si ji psala sama. Máte tady, že je to sněmovní
    tisk 374, zda to platí? (Poslankyně Babišová souhlasí.) Dobře, děkuji. '
  - 'Jako další vystoupí paní poslankyně Jana Pastuchová. Prosím, máte slovo. '
  - ' '
  - 'Poslankyně Jana Pastuchová: Děkuji, pane místopředsedo. Já čerpám z médií a včera
    jsem si přečetla článek, který myslím, že by stál za to, aby se zařadil jako bod
    do programu dnešní schůze, který mě docela znepokojil. Poslance za Starosty a
    nezávislé tu máme tuším dva, tak pro vás ostatní: ten článek má název Kšeft ministra
    vnitra Rakušana při nákupu pěti vyprošťovacích aut za 100 milionů korun pro hmotné
    rezervy. '
  - 'Tento článek popisuje událost, kdy Správa státních hmotných rezerv vypsala na
    podzim roku 2022 soutěž na nákup pěti velkých vyprošťovacích vozidel. Dle médií,
    které toto vytiskly, byla soutěž předem připravená pro jediného zájemce. Do zakázky
    se však přihlásili zájemci dva, a tak byla zrušena. '
  - 'Já jen tady doplním, jsou toho tři papíry, je to běžně na síti v médiích, a posledním
    odstavcem tohoto článku je, že právníci Rakušanova Ministerstva vnitra zaslali
    8. února tomuto médiu výzvu k odstranění závadného stavu. Závadným stavem podle
    tohoto dopisu není nákup evidentně předražených vyprošťovacích vozidel za 100
    milionů korun. Právníci Rakušanova ministerstva dali pětidenní lhůtu na odstranění
    článku, a protože nemám moc času tady číst, jak k tomu podezření přišli, a proto
    to vytiskli, tak vám doporučuji si to v médiích přečíst. Je docela zajímavé, jak
    se tyto veřejné zakázky vypisují a jak se zase ruší.  '
53. schůze:
  Poslankyně Andrea Babišová:
  - '

    Vstupní pracovnělékařské prohlídky nejsou změnou předpisů dotčeny a jsou nadále
    povinné. Nadále platí přístup, pakliže má zaměstnavatel podezření, že mohlo dojít
    ke ztrátě nebo změně zdravotní způsobilosti k práci u zaměstnance, může požadovat
    provedení mimořádné pracovnělékařské prohlídky. Podstatné je zmínit, že tato úprava
    se dotýká výhradně periodických, nikoliv vstupních pracovnělékařských prohlídek. '
  - 'Co je cílem? Cílem je se aspoň na nějakou rozumnou míru přiblížit tomu, co je
    standard ve zbytku Evropy. V České republice a v některých dalších zemích, a tam
    se to postupně podařilo eliminovat, zůstal vlastně, a teď já neříkám, že je špatný
    nebo dobrý, ale jakýsi postkomunistický relikt paternitního státu, který de facto
    chtěl rozhodovat o tom, co člověk může dělat nebo nemůže dělat. Ono to má samozřejmě
    hypoteticky svoje výhody, pokud ti starší z vás si vzpomenou na dorostové lékaře,
    kteří v deváté třídě říkali, co ten člověk dělat může, ale také co nemůže. To
    samozřejmě v režimu, jaký tady byl před rokem 1989, je možné, v demokratické společnosti
    je to problém, protože to riziko nese na jedné straně plnoletý zaměstnanec a na
    druhé straně plnoletý zaměstnavatel. Musí to být jakási konsenzuální záležitost.
    Zaměstnanec pochopitelně musí vědět o svém zdravotním stavu, ale to, pokud chodí
    na prohlídky, pokud se zúčastňuje všeho toho, co dneska je hrazené ze zdravotního
    pojištění, ví. Ale pokud řekněme zaměstnanec, který má dlouhodobé potíže s bolestmi
    zad, přesto chce vykonávat nějakou práci, která není vhodná v jeho případě, tak
    upřímně řečeno, stát by neměl být ten, který mu to zakazuje. Je to jeho svobodné
    rozhodnutí, on by měl být informován o svých rizicích, a to bezesporu je. A na
    druhé straně zaměstnavatel by měl tato jeho rizika znát, protože ten problém je
    spíše na straně zaměstnavatele. Pak takový zaměstnanec může samozřejmě tvrdit,
    že k ohrožení jeho zdravotního stavu došlo vykonáváním určité činnosti, a pak
    tedy může žádat odškodnění a tak dále. Cesty jsou jasné. '
  - 'My jsme se rozhodli držet se spíš té hodně okrajové skupiny Evropské unie, protože
    normálně bychom zrušili dvojky a sáhly bychom i do trojek. Ale v podstatě plánujeme
    čtyři věci. První věc - plánujeme rušení vstupních lékařských prohlídek, a to
    se týká kategorie I, kde teď tedy probíhají ještě diskuse - je to vcelku logické,
    protože u této kategorie žádné riziko nehrozí, což neznamená, že zaměstnavatel
    nemůže chtít mít vstupní prohlídku právě z těch důvodů, že se chrání, aby někteří,
    kteří by mohli mít problém s vykonáváním profese, tam nenastoupili. Druhý krok,
    který chystáme, je vůbec změna hodnocení kategorie prací I, II, III, IV, která
    je velmi anomální a nezná ji dneska vlastně veřejné zdraví, to public health,
    to je to, kam se transformovala hygiena ve většině Evropy. Tedy tam ta diskuse
    bude velmi podrobná, bude odborná, posuneme se v té diskusi doufám k nějakému
    doporučení, které bychom chtěli pak transformovat do předpisů. Ono to souvisí
    se zákonem o větším propojení hygieny, Státního zdravotního ústavu, vědecké rady,
    podobně jako je u Kochova institutu, který bych chtěl v první polovině letošního
    roku předložit Poslanecké sněmovně, který teď snad končí tu velice širokou diskusi,
    která ze začátku byla bouřlivá, ale nyní snad už jsme přesvědčili jak odbory v
    hygienách, tak hygieny, tak všechny ty, že nejde o rušení hygien, ale jde o sjednocení,
    řekněme o propojení hygien se Státním zdravotním ústavem. '
  - 'Předpokládám, že bude doplňující dotaz, a já pak budu pokračovat v odpovědi,
    co se týče potravinářských průkazů. '
  - ' '
  - 'Místopředsedkyně PSP Věra Kovářová: Děkuji, pane ministře. Paní poslankyně má
    zájem o doplňující otázku. Prosím, máte slovo. '
  - ' '
  - 'Poslankyně Andrea Babišová: Budu velice rychlá. Samozřejmě tady toto všechno
    chápu, že je třeba v tom udělat změny, co se týče ostatních evropských zemí, trošičku
    se posunout dále, ano, tak jak jste zmínil, máme tady tu komunistickou minulost
    a v tom všechny ty povinné vstupní prohlídky a tak dále. Já se jenom obávám, že
    dneska, když diskutujeme o tom, že zvedneme odchod do důchodu, že nabude velké
    množství, vzhledem k tomu, že to bude na bázi dobrovolnosti, nebo na tom, jestli
    ten zaměstnavatel bude nebo nebude vyžadovat, aby se nám prostě nezvýšilo procento
    pracovních těžkých úrazů, či snad smrtelných. A opravdu se bojím toho, že lidé
    v tom, aby se snažili pokračovat v práci co nejdelší dobu, se budou snažit ty
    své problémy zakrývat, ale zaměstnanci (zaměstnavatelé?) po nich ty vstupní prohlídky
    nebudou chtít z důvodu toho, protože to samozřejmě nějak finančně stojí. Děkuji. '
  - ' '
  - 'Místopředsedkyně PSP Věra Kovářová: Děkuji. Pan ministr vám odpoví. '
  - ' '
  - 'Místopředseda vlády a ministr zdravotnictví ČR Vlastimil Válek: Ještě jednou
    si dovolím zopakovat, že vstupní a periodickou prohlídku může chtít jak zaměstnanec,
    tak zaměstnavatel - obě dvě strany jsou v tomto směru bych řekl partnery, a samozřejmě
    se to netýká žádné práce, u které jsou jakákoliv identifikovaná rizika, které
    identifikuje hygiena. Nesmíme zapomínat, že role hygien je tady silná. A já bych
    chtěl, abychom změnili metodiku tak, abychom identifikovali práce rizikové od
    prací nerizikových, a nejenom kategorizovali, protože řekněme práce sekretářky,
    když to přeženu, může být, teď to hodně přeháním, riziková a práce sekretářky
    může být totálně neriziková. Zřejmě učitel tělocviku je v jiném riziku než učitel
    češtiny, když jsme se dneska bavili o školském zákonu. To znamená, tady na toto
    se soustředí skupina odborníků spolu se zaměstnavateli. Myslím si, že v zájmu
    zaměstnavatelů je, ve velkém zájmu zaměstnavatelů, aby zaměstnanci byli v pořádku. '
  - 'A co se týká potravinářských průkazů, využiji poslední minutu. Problém potravinářských
    průkazů je jejich platnost. To, že někdo byl v době vystavení potravinářského
    průkazu zdravý, je vcelku nanic týden poté, co byl průkaz vystaven. A vzhledem
    k tomu, že tedy tady, my jsme se o tom bavili v jedné z těch interpelací, je problém
    s registry a některými dalšími věcmi, tak snad elektronická evidence a propojení
    toho zákona, který bych rád tedy dotáhl do konce, a mrzí mě, že se to nepodařilo
    loni, povede k tomu, že tyto informace by měly být dostupné za určitých podmínek
    tam, kde je to potřeba. Proto jsou potravinářské průkazy z tohoto pohledu přežitek.
    A naopak zaměstnavatel bude muset chtít vědět, že ten, koho zaměstnává, včetně
    brigádníka, opravdu není rizikem pro jeho klienty, protože on je ten, který je
    pak trestně postihován. '
  - ' '
  - 'Místopředsedkyně PSP Věra Kovářová: Děkuji, pane ministře. Nyní se budeme věnovat
    17. interpelaci. Pan poslanec Zdeněk Kettner bude interpelovat pana ministra školství
    Vladimíra Balaše ve věci propagace politických stran ve školách. Prosím, máte
    slovo, pane poslanče. '
  - ' '
  - 'Poslanec Zdeněk Kettner: Děkuji za slovo. Pane nepřítomný ministře, na základě
    vašeho doporučení ohledně mé dřívější interpelace na propagaci politických stran
    ve školách jsem se skutečně obrátil na Českou školní inspekci a ta odpověď mě
    trošičku šokovala. Mimo jiné samozřejmě vám ji dám k dispozici. '
  - 'Píše se tam například, že to je "naplňování vzdělávacích oblastí člověka společ.
    nebo občanský vzdělávací základ". Dále se tam píše, že "není zapovězeno zařadit
    do vzdělávání i otázky politického dění, a to nejen na teoretické úrovni, ale
    i s ohledem na aktuální dění v České republice a ve světě. Naopak rámcové vzdělávací
    programy to přímo předpokládají. Ostatně i kritéria hodnocení podmínek průběhu
    a výsledků vzdělávání a školských služeb Českou školní inspekcí schvalovaná Ministerstvem
    školství, mládeže a tělovýchovy to přímo zdůrazňují. Proto také může být a je
    při vzdělávání využíváno ukázek aktuálních politických programů, politických kampaní,
    nezřídka jsou realizovány i debaty s politickými představiteli. Vždy se tak musí
    dít ovšem za přísného zachování nezaujatého, objektivního přístupu, vzájemné úcty,
    respektu a názorové snášenlivosti." Tedy já dost dobře si nedokážu představit,
    jak při debatě s politickým představitelem zabráníme jeho politické propagaci.
    Kdo bude přesně posuzovat, zda se jedná o objektivní přístup, obzvláště v dnešních
    dobách, kdy máme některé politické strany, které jsou v pořádku, některé mají
    zapovězeno pomalu i chodit po ulici. A dále pak v závěru se píše, že některé podněty
    a stížnosti na propagaci politických stran a hnutí byly shledány jako důvodné.
    Čili někdy to problém je, někdy není? '
  - 'Já tedy čekám jasnou odpověď, zda pan ministr považuje za důležitější dodržování
    jasně stanoveného zákona, nebo nějakých výkladů Ministerstva školství či České
    školní inspekce. Děkuji za odpověď. '
  - ' '
  - 'Místopředsedkyně PSP Věra Kovářová: Děkuji, pane poslanče. Pan ministr Balaš
    je omluven a odpoví vám v souladu s jednacím řádem do 30 dnů písemně. '
  - 'Nyní bychom přistoupili k interpelaci číslo 18. Paní poslankyně Lesenská bude
    interpelovat pana ministra Mariana Jurečku ve věci systemizace v rezortu MPSV
    k 1. dubnu 2023. Prosím, paní poslankyně, máte slovo.  '
54. schůze:
  Poslanec Andrej Babiš:
  - '

    U té volby samotné já jsem za to, že ten stávající návrh, to znamená 10 radních
    z 18 tedy podle té novely zákona, je pro tuhletu situaci adekvátní, umožňuje jakoby
    rozšíření šancí pro ty kandidáty, budou-li ve větším počtu, nebo nejenom ve větším
    počtu, ale řekněme si nějakou pestřejší, s nějakým pestřejším pohledem na řízení
    České televize se ucházet o funkci. Myslím, že tady je o dost odlišná situace,
    kdy je volba, kdy se tedy radní vybírají z koncepcí předložených těmi jednotlivými
    kandidáty, versus odvolání, které už je opravdu jako silným, tvrdým nástrojem
    v uvozovkách proti tomu samotnému generálnímu řediteli. Tak to jenom na vysvětlení
    ještě dvou podnětů pana kolegy Nachera. '
  - ' '
  - 'Místopředseda PSP Karel Havlíček: Tak mám ještě dvě faktické poznámky, zatím
    přihlášený pan poslanec Zlínský a připraví se pan poslanec Babka. '
  - ' '
  - 'Poslanec Vladimír Zlínský: Vážený pane předsedající, děkuji za slovo. Vážené
    dámy a pánové, já se budu věnovat narativu dezinformačnímu, který tady byl zmíněn
    v té diskusi. Je to mé téma. Já se na to podívám trošku jinak než ostatní. Já
    si myslím, že podporování tohoto narativu povede k tomu, že nějakým způsobem dojde
    k omezování nápaditosti a kreativity naší populace, naší společnosti, což mně
    připadá mimořádně nebezpečné, protože si myslím, že je to jeden ze základních
    předpokladů zdravého vývoje jakékoliv společnosti. '
  - 'Dovolím si tedy popustit uzdu své nápaditosti a kreativity a z hlediska toho
    dezinformačního narativu bych chtěl tady zmínit problematiku těch dezinformací,
    které se nacházejí na sociálních sítích. A zeptám se, kdo ty obludné myšlenky
    a nápady vlastně šíří, kdo je produkuje a kdo čeká, že ti naši senioři či jiné
    osoby, jiní občané, kteří třeba nemají dostatečné vzdělání a dostatečný přehled,
    se na tyto informace řekl bych nachytají? A pak je to zneužíváno k tomu, že se
    řekne, podívejte se, máme tady dezinformace, musíme proti tomu bojovat. Takže
    já bych na to chtěl upozornit, aby to nebylo jako tak na hlavu trošku postavené,
    že ti, kteří chtějí omezovat svobodu slova, nakonec nešíří ty dezinformace. Děkuji
    za pozornost. '
  - ' '
  - 'Místopředseda PSP Karel Havlíček: Děkuji a s přednostním právem pan předseda
    Babiš. Mezitím ještě přečtu jednu omluvu. Pan Miroslav Zborovský, poslanec, od
    11.30 do 13.00 z pracovních důvodů a ruším omluvy paní Jany Pastuchové, poslankyně.
    Máte slovo, pane předsedo. '
  - ' '
  - 'Poslanec Andrej Babiš: Takže vážení spoluobčané, dámy a pánové, pokud sledujete
    Sněmovnu a máte pocit, že tady se mluví o demokracii a nezávislosti, tak já bych
    vás rád vyvedl z omylu. Ona je to profese politiků, mluvit krásně, a že občané
    mají pocit, jak vlastně bojují za tu demokracii a nezávislost. No, o co tady vlastně
    jde? O jednoduchou věc. Jde o to, aby pan ředitel Dvořák zůstal ve funkci. A proč?
    No proto, že pan ředitel Dvořák zkrátka akceptuje to, že Česká televize není nezávislá.
    Není. Česká televize, my všichni platíme televizní poplatky, k tomu se ještě dostanu,
    není nezávislá. Česká televize je netransparentní. Českou televizi nekontroluje
    NKÚ. My vlastně nic nevíme o České televizi. '
  - 'A proč je pan Dvořák dobrý ředitel pro pětikoalici? No protože Česká televize
    a některé ty pořady jsou součástí pětikoalice. A Česká televize vyhrála volby
    pětikoalici, sněmovní volby 2021, a samozřejmě teď významným způsobem vyhrála
    i prezidentské volby. Pan ředitel je ředitel takový, že jemu nevadí, že tam ti
    redaktoři porušují etický kodex. On je nazývá Tálibán, ty pořady. Reportéři, tam
    jsme viděli, jak tam pan Wollner, co si tam dovoloval k těm dámám, dokonce i jedné
    redaktorce i druhého pořadu. No, skončil u té největší novinářské žumpy Fórum
    24, to je asi deník TOP 09, jak jsem to identifikoval. No a tyhle pořady, ten
    Tálibán a součástí Tálibánu je i Interview. Viděli jsme, Patrik Nacher jak tam
    byl, jak se vede ta debata. A další ty pořady jsou samozřejmě Reportéři, 168 hodin,
    Newsroom, Interview a Otázky Václava Moravce. To jsou všechno pořady, které manipulují.
    Oni necenzurují, oni tam zvou lidi, kteří vypadají, že jsou nezávislí. '
  - 'Teď se tam objevuje nějaká světová ekonomka, akorát nám zapomněli říct, že ji
    platí pan ministr školství jako poradkyni. Nebo teď politolog nezávislý se stal
    poradcem pana prezidenta. Nebo bývalá bankéřka, která za naší vlády nás kritizovala,
    se stala poradkyní pana premiéra. Tam defilují nezávislí. No, oni nejsou nezávislí,
    protože někdo je platí. A je potřeba si zjistit, kdo je platí. Všechna čest -
    Události v 19 hodin. Události, komentáře, tam taky je to součást Tálibánu. A doufejme,
    že ten psychopat, který se hlásí za ředitele České televize, se nestane ředitelem. '
  - 'Takže tady se kolegové ptají, že proč to kvorum? No to je jednoduché. Oni potřebují
    udržet pana Dvořáka. No a proč je tam ten rozdíl v tom, když se někdo odvolává
    a když se někdo jmenuje? No protože když ho tam budou mít a ten zákon projde,
    no tak potom se bude odvolávat těmi třetinami. Takže tak to je. Vy tady máte krásné
    projevy a já vám to říkám natvrdo. Jaké mám důkazy? Žádné, ale ze zákulisí to
    takhle je. A my pana Dvořáka známe dobře. My jsme se chovali slušně, vždycky chodil
    za námi, DPH, toto. A proč pan Dvořák nezasáhl, když tam pan Wollner obtěžoval
    ty dámy? Proč nikdo nedodržuje etický kodex? '
  - 'Já vám za chvíli přečtu tady dopis, který jsem poslal panu Moravcovi v říjnu
    2020. A při té příležitosti bych ho rád vyzval, aby už neříkal, že tam není Babiš,
    protože Babiš tam nikdy nepřijde. A stínový premiér hnutí ANO je pan Havlíček.
    A pan Fiala tam chodí stále sám a že mu nikdo neoponuje. No pan Fiala na nás nepromluvil
    tady čtyři dny. On nepotřebuje s námi mluvit. Takže tak to je, vážení. Já jsem
    udělal video z debaty před sněmovními volbami 2017. Tak si to pusťte, jak mě tam
    Moravec dehonestoval, urážel. Další bylo roku 2021. To bylo neuvěřitelné. '
  - 'My jsme se včera dozvěděli, že jeden oligarcha tady od roku 2020 sponzoruje a
    organizuje pana prezidenta Pavla. Od roku 2020. A teď má cíl vytvořit novou levici.
    ČSSD a tak dále. No tak to je zajímavé. To je zajímavé. Pan oligarcha taky vlastní
    eXtra. Já musím ocenit, že se k tomu hlásí. Většina to dělá tak, že se k tomu
    nehlásí a dělají to plošně. Ale to je jiné téma. '
  - 'Takže debata před sněmovními volbami 2017. 2021. Paní redaktorka, která samozřejmě
    dlouhodobě byla v týmu pana prezidenta Pavla, měla jasný střet zájmů, tak mi v
    hlavní debatě v České televizi tvrdila, že já jsem v roce 2009, když jsem údajně
    měl vědět, že půjdu do politiky, když jsem kupoval ten barák ve Francii, a není
    to žádný zámek, tak to je absolutně neuvěřitelné. '
55. schůze:
  Poslanec Andrej Babiš:
  - '

    Jsme přesvědčeni, že změna valorizačního mechanismu v podobě, v jaké ho vláda
    předkládá, je protiústavní hned ve dvou ohledech. První protiústavnost spatřujeme
    v tom, že bere seniorům peníze, na které už jim vznikl zákonný nárok, a tedy i
    legitimní očekávání. Vláda chce sebrat důchodcům v průměru 7 000 jen tento rok.
    A druhá protiústavnost je ve způsobu tohoto projednávání. Vláda si nemůže svévolně
    vyhlašovat legislativní stav nouze, pokud pro něj nebyly naplněny podmínky. Obchází
    tím legislativní proces a nepřípustně krátí práva opozice. A samozřejmě platí,
    a znovu to tady opakuji, že jsme připraveni v případě násilného prosazení této
    novely podat ústavní stížnost. '
  - 'Pokud na tomto nesmyslném návrhu bude vláda a koalice dále trvat, nezbývá nám
    nic jiného, než se tomu pokusit zabránit a využít - a už to využíváme - veškerých
    možností, které jako opozice máme. Opakovaně vyzývám vládu, aby tento návrh zákona
    stáhla, aby vyplatila seniorům to, na co už jim podle zákona vznikl nárok. Vždyť
    sám ministr Stanjura říká - teď zase - že v rozpočtu na to peníze jsou. Není to
    jen o kritice nás opozice, chápu, že to by koalici nechalo chladnou, ale ze Senátu
    se opět ozývají také kritické hlasy. Zvolený prezident Petr Pavel, znovu opakuji,
    řekl veřejně, je to pár dní, že má o tomto zákoně pochybnosti, a veřejně se vyjádřila
    i celá řada ústavních právníků. Koalice v tom prostě zůstává sama. Tlačí ten svůj
    návrh buldozerem, ale celé to může skončit těžko napravitelnou důvěrou v celý
    náš právní stát. '
  - 'Stáhněte ten návrh, červnovou valorizaci vyplaťte podle zákona a pojďte s námi
    jednat o tom, jak valorizační mechanismus nastavit do budoucna. Jsme na to připraveni.
    Opakuji to tady znova - jsme na to připraveni. '
  - 'A ještě musím vzpomenout jednu věc. To, že tu jednáme a budeme jednat druhou
    noc, a možná i některé další noci, to je pouze zodpovědností koalice. V předchozím
    volebním období byly také obstrukce časté z vaší strany, ze strany těch, kteří
    jste tehdy byly v opozici, jen EET se schvalovalo téměř rok. Volby do mediálních
    rad opozice zablokovala úplně, obvyklé byly desetihodinové pauzy pěti opozičních
    klubů. Sama si pamatuji, když samotné závěrečné hlasování o EET zabralo dva celé
    jednací dny a Zbyněk Stanjura tu načítal nějakých možná 800 pozměňovacích návrhů.
    Vždy jsme ale respektovali, že jednací den má začátek a konec. To současná koalice
    respektovat nechce, protože jí nezáleží na tom, že opětně je tady porušován zákoník
    práce vůči zaměstnancům. '
  - 'V závěru chci říci, že si nestěžuji, beru to tak, jak to je, protože lidé nás
    sem zvolili, abychom za ně bojovali, my to chápeme jako veřejnou službu a dělat
    to budeme. Jenom vás upozorňuji, že vám se tento hazard velice, velice vrátí.
    Děkuji vám. (Potlesk poslanců ANO.) '
  - ' '
  - 'Místopředsedkyně PSP Klára Dostálová: Také děkuji a další s přednostním právem
    je přihlášen pan předseda Andrej Babiš. Prosím, máte slovo. '
  - ' '
  - 'Poslanec Andrej Babiš: Dobrý večer, paní je vyděšená (Reaguje na údiv stenografky
    nad tlustým štosem papírů v několika deskách, které si přinesl na řečnický pultík.),
    já nemám projev - vážená paní předsedající, vážení spoluobčané, vážení důchodci,
    vážení kolegové, mám plno papírů, plno podkladů - já nemám takový krátký projev,
    jako měla Alenka, která vlastně řekla ty nejdůležitější věci, protože je to skutečně
    neuvěřitelné. Neuvěřitelné, že této vládě stojí za to, mít takovou ostudu za směšné
    peníze, a pan Stanjura je má, 19 miliard. Je to 0,85 % z výdajů státního rozpočtu
    v tomto roce. Vůbec tomu nerozumím. '
  - 'Já jsem vyzval pana premiéra, aby, když vždycky mluvil o rozdělování společnosti
    a po prvním kole prezidentské volby řekl, že těch 1 950 000 hlasů, které jsem
    dostal, jsou populistické a nedemokratické, a vždy nás obviňoval z toho, že rozdělujeme
    společnost - já jsem nikdy nechtěl rozdělovat společnost. Když někdo rozděloval
    společnost, tak to byla vybraná média, provládní média. Ta vyhrála volby této
    pětikoalici i vyhrála prezidentské volby. Dneska jsme se dozvěděli od symbolu
    korupce a ten, který tady nadělal dluhy za 690 miliard, a dělal ty kšefty elegantně
    na rozdíl od toho premiéra, který tam byl, že pan premiér je stejný populista
    jako já. No není, pan premiér není populista. '
  - 'Znovu přečtu, protože všichni mluví, že slovo populismus je takové nějaké špatné
    slovo, ale já vám to přečtu znovu: "Populismus, z latinského výrazu populus -
    lid nebo francouzsky le peuple, je politický přístup spočívající ve snaze oslovit
    běžného člověka, který se domnívá, že vládnoucí skupiny nehájí či přehlíží jeho
    zájmy." A to je přesně ono. Takže já jsem hrdý populista, už jsem to jednou řekl,
    a já znovu vyzývám pana premiéra, aby se nad tím zamyslel, jestli mu skutečně
    stojí za to, když vláda na to má peníze, a pan ministr Stanjura, i když má nějaký
    velký deficit, ale bude mít příjmy stovky miliard, stovky miliard! Jenom v roce
    2023 bude mít navíc asi 340 miliard, a to samozřejmě nejenom příjmy samozřejmě
    hlavně z inflace a z navyšování daní, ale z odvodů sociálního pojištění. Navýšení
    2023/2022 je tam 40 miliard navíc. '
  - 'Takže ještě jednou, pane premiére: já jsem slyšel v zákulisí, že tedy v pátek
    nás převálcujete, abyste měli hezký víkend a abyste pokazili víkend našim důchodcům,
    protože je vám líto jim dát směšných - ono je to pro ně dost peněz - 7 000 korun,
    sedm měsíců, a příští rok je to samozřejmě 1 000 korun měsíčně, zase 12 000. Vy
    nemáte 19 miliard? Samozřejmě, že máte. '
  - 'Paní Schillerová vám tady vyčíslila příjmy, protože vy vlastně o příjmech vůbec
    nemluvíte, respektive je tajíte. Vy tajíte ty příjmy, nebo je likvidujete, jako
    EET jste zlikvidovali, protože to je ta vaše mantra. Všechno, co my jsme tady
    prosadili, tak vy likvidujete. Takže já jsem se bavil s jedním novinářem a ten
    říkal: Taková zkratka: ODS vždycky navyšovala daně a kašlala na důchodce. Pane
    premiére, teď to můžete vyvrátit. Vy jste se stal předsedou ODS, myslím, 18. ledna
    2014 a vaši předchůdci v roce 2010 dali důchodcům nulu, velkou nulu. Já mám tady
    nějaký graf. A zanechali jste nám tam 45 korun v roce 2014, rozpočet, který jsme
    zdědili, s tím symbolem korupce. Vy jste tady bačovali do roku 2013.  '
56. schůze: {}
57. schůze: {}
58. schůze: {}
59. schůze: {}
6. schůze:
  Poslanec Andrej Babiš:
  - ' '
  - 'Místopředsedkyně PSP Jana Mračková Vildumetzová: Děkuji, pane poslanče, a nyní
    do obecné rozpravy je přihlášen další poslanec a tím je Martin Kukla. Pane poslanče,
    máte slovo. '
  - ' '
  - 'Poslanec Martin Kukla: Dobré ráno, vážená paní předsedající, vážený pane premiére,
    vážená vládo, dámy a pánové. Já jsem původně vystupovat nechtěl, ale budu krátký,
    jak se říká - buď krátký, budou tě mít rádi. Já jsem si přečetl programové prohlášení
    vlády a musím říct, že to programové prohlášení vlády je hodně ambiciózní. Chybí
    mi tam však čísla. Připadá mi to, jak kdyby to psal nějaký filozof, ale žádný
    ekonom k tomu nedal revizi. V preambuli jsem se dočetl - cituji: "Nechceme, nesmíme
    a nebudeme občanům lhát." A já tady k tomu bodu mám čtyři takové podbody a chtěl
    bych se zeptat, jestli by mi je mohl pan premiér vysvětlit. '
  - 'Vzpomněl jsem si na předvčerejší vystoupení pana ministra Jurečky a pana ministra
    Šalomouna. Každý z nich říkal něco jiného, jednalo se o snížení platů ústavních
    činitelů. Bohužel, bude muset rozhodnout asi soud, a pak se zjistí, kdo nám tady
    říkal pravdu. '
  - 'Další bod. V úterý, když se podíváme na ČTK, tak - cituji: "Přímé platby zemědělcům
    nebudou mít omezení pro velké podniky, menší farmáře, menší farmáři z nich dostanou
    větší podíl. Na tom se shodla koaliční rada, informoval ministr zemědělství."
    Když se podíváme do programového prohlášení vlády, tak tam píšete o zastropování
    dotací pro velké podniky. Nevím, co je tedy pravda. Když se podíváme na to zastropování,
    nejsem zemědělec, ale z ekonomického hlediska, co to znamená, to už se tam v tom
    programovém prohlášení nedozvíme. No, znamená to navýšení ceny základních potravin,
    protože právě ti velcí zemědělci zásobují markety. A co to znamená v důsledku?
    Růst inflace. '
  - 'Další perlička, která je v rozporu s tím "nechceme, nesmíme a nebudeme občanům
    lhát". Cituji: "Vlivem špatné politiky předchozích vlád dopadají problémy globální
    ekonomiky na občany s mnohem větší silou, ať už jde o rostoucí inflaci" či skokové
    zdražení energií." K té inflaci. Podívejte se na inflaci v okolních zemích, je
    vyšší, stejná nebo podobná. Podívejte se na inflaci celé Evropské unie, je za
    dvacet let nejvyšší, co pamatujeme. Vy si vážně myslíte, že pan bývalý premiér
    je takový superman, že dokázal zvednout inflaci v celé Evropě? Já si to tedy nemyslím. '
  - 'Další - energie. Kdo přišel s návrhem listopad, prosinec a odpustil občanům DPH
    a tím snížil inflaci? No, byla to bývalá ministryně financí za hnutí ANO paní
    Alena Schillerová. '
  - 'Další - poslední bod k tomuto tvrzení, že "nechceme, nesmíme a nebudeme občanům
    lhát", zadluženost České republiky. Když se podíváme na zadluženost České republiky,
    Česká republika je v rámci EU na zadluženosti zhruba 42 až 43 %. Ono se to mění
    vůči HDP. A když se podíváme na celkovou zadluženost Evropské unie vůči HDP, tak
    se blížíme ke 100 procentům. Takže opět strašíme lidi, že zadluženost České republiky
    je nějaká extrémní. Není to pravda. '
  - 'Mám tady ještě pár otázek, co se týká programového prohlášení. Vy v něm píšete,
    že budete řešit otázku odlivu dividend do zahraničí. Já bych se chtěl zeptat,
    jak to dokážete. '
  - 'Dále píšete, že zrušíte EET a budete redukovat kontrolní hlášení. EET přineslo
    33 miliard, kontrolní hlášení 10 miliard. Samozřejmě v těchto penězích jsou peníze
    i pro obce a pro kraje. Samozřejmě, tam už se nedozvíme, v tom programovém prohlášení,
    že se obcím a krajům sníží příjmy. '
  - 'Další, co jsem se dozvěděl v kapitole Regionální a místní rozvoj a čímž jsem
    se posledních pár let zabýval, tak bych to tady chtěl okomentovat. Cituji: "Udržíme
    stávající financování obcí" - a teď pozor - "a změníme rozpočtové určení daní
    u krajů na základě shody Asociace krajů a navýšíme celkovou alokaci." Já bych
    se chtěl zeptat, o kolik tu celkovou alokaci u krajů navýšíte, protože jistě víte,
    že RUD právě minulá vláda navyšovala, a navyšovala několikrát za sebou. Začala
    u DPH z 21 % na 23,58 % a od 1. 1. se to z toho čísla 23,58 % zdvihlo na 25,84
    %. U krajů se to od 1. 1. 2021 zvedlo z 8,92 na 9,78. A byla to právě minulá vláda,
    která obcím a krajům dávala peníze, a jak jistě víte, pokud pocházíte z těch regionů
    a máte tam vazby, jste tam v zastupitelstvech, jak se těm obcím a krajům daří,
    jak investují a jaké mají přebytky hospodaření. '
  - 'Co mě dále zaujalo jako včelaře - jsem včelař - a cituji z programového prohlášení:
    "Podpoříme soukromé vlastníky, myslivce, včelaře, spolky a tak dál, aby sázeli
    stromy, zakládali krajinné prvky a pečovali o soulad zemědělství a ochrany přírody."
    Samozřejmě že včelaři stromy sázejí už dávno, odjakživa, ale včelaři potřebují
    jinou pomoc. Včelaři potřebují technickou pomoc, pomoc s léčením a tak dále. '
  - 'Jak jsem slíbil, nebudu dlouhý, takže moje vystoupení se blíží k závěru. Já si
    to neodpustím, protože to je výsměch všem pracujícím. Nyní budeme hlasovat, za
    chvilku, o důvěře vládě a máme tady jednoho poslance, který chce na osm měsíců
    odjet na dovolenou, tato nová vláda ho asi nepotřebuje a tím hlasováním mu dává
    jasně najevo: Odjeď si, pobírej plat, my tě tady nepotřebujeme. Protože pocházím
    z firmy, kde jsem jedenáct let pracoval na odborné pozici, měli jsme pět týdnů
    dovolené, tak si to nedokážu představit a je to výsměch všem pracujícím. Proto
    za mě podporu této vládě rozhodně dát nemohu. Děkuji. (Potlesk z řad hnutí ANO.) '
  - ' '
  - 'Místopředsedkyně PSP Jana Mračková Vildumetzová: Děkuji, pane poslanče, a mám
    tady posledního přihlášeného do rozpravy, a to předsedu hnutí ANO pana Andreje
    Babiše. Pane předsedo, máte slovo. '
  - ' '
  - 'Poslanec Andrej Babiš: Takže dobré ráno všem. Vážená paní předsedající, vážená
    vládo, vážený pane premiére, kolegyně, kolegové, já bych chtěl reagovat na dvě
    vystoupení, a to vystoupení pana ministra financí a pana ministra pro digitalizaci.
    Já bych chtěl poprosit hlavně ODS, protože ODS - a pan Stanjura to znovu zopakoval
    - stále mluví o Green Dealu způsobem, který není pravdivý. Takže já znovu zkusím
    vám to vysvětlit.  '
60. schůze:
  Poslanec Andrej Babiš:
  - '

    A co mě k tomu vedlo? Poště tehdy, a to myslím přetrvává, tento problém, dál,
    chyběla smysluplná vize fungování, kterou by bylo možno rozvíjet. Byl jsem přesvědčen,
    že Ministerstvo vnitra musí zrychlit projekty Pošta Partner, kdy byly ve skluzu.
    Musí zmodernizovat třídicí uzly, balíková centra, zkvalitnit IT infrastrukturu
    a zaměřit se více na portfolio služeb, které jí přinášely finanční prostředky.
    Jenom pro připomenutí, v prosinci, kdy jsme nastoupili, 2017 a s porovnáním rokem
    2018 stoupl počet, zdvojnásobil, ze 189 na 428 poboček Pošta Partner, nebo partnerské
    pošty, a tvořily tehdy 13 % této pobočkové sítě z celých těch poboček Pošty. Chci
    říct, že v současné době se za tolik let, a co jste udělali za rok a půl vy, dneska
    máme nějakých 819. '
  - 'Ale abych se vrátil k té době, kdy jsem tam působil. V únoru odvolaný Elkán.
    (Předsedající: Čas, pane poslanče.) V březnu vypsané výběrové řízení, v dubnu
    jmenován nový ředitel. (Předsedající: Pane poslanče, čas, omlouvám se.) A v květnu
    dostal úkoly, které měl předložit v říjnu, ale to už jsme neměli tam být a měli
    jsme jenom svítit. '
  - ' '
  - 'Místopředsedkyně PSP Klára Dostálová: Tak prosím o dodržování času. Další přihlášenou
    je paní poslankyně Mračková Vildumetzová. Prosím, paní poslankyně. '
  - ' '
  - 'Poslankyně Jana Mračková Vildumetzová: Děkuji za slovo. Musím určitě zareagovat
    na ministra průmyslu a obchodu pana Síkelu, který tady hovořil o nějaké analýze.
    Pane ministře, my se tady v tuhle chvíli bavíme o zrušení 300 poboček. A analýzu,
    podle čeho se rušily, nikdo neviděl. Vy jste jí viděl? Já ne. Nikdo, nikdo ze
    starostů ji neviděl. Tak nám ji ukažte. Ukažte nám tu ekonomiku těch uzavíraných
    poboček, proč se zavírají. Jak jsou na tom ekonomicky špatně? Ano? A chci vám
    říct jedno, když tady neustále se navážíte do našeho pana předsedy, ještě si dovolíte
    ho nějakým způsobem nazývat: kdyby takto postupoval Andrej Babiš jak postupuje
    Vít Rakušan, křičela bych úplně stejně! (Důrazně.) Protože postup Víta Rakušana
    je absolutně chaotický a nekompetentní! Děkuju. '
  - ' '
  - 'Místopředsedkyně PSP Klára Dostálová: Také děkuji za dodržení času. A další s
    přihláškou je pan poslanec Mašek. Pane poslanče, vaše dvě minuty. Prosím. '
  - ' '
  - 'Poslanec Jiří Mašek: Vážená paní předsedající, vážení ministři, kolegyně, kolegové,
    já musím také zareagovat na to, co se teď stalo. Stalo se to, že se opravdu tupě
    škrtlo 300 pošt. Když jsme žádali o analýzu, žádnou jsme nedostali, i když je
    to v usnesení výboru pro bezpečnost. Uvidíme, jak se k tomu postaví Sněmovna,
    doufám, že čelem. Ale ta analýza opravdu je zjevně na hliněných nohou. Pan ministr
    nám tady přiznal, že ta komise pro transformaci Pošty bude intenzivně pracovat.
    Ale to znamená, že vlastně žádná analýza doteď neexistuje. To je to tajemství,
    proč se ji nesmíme dozvědět. '
  - 'Chtěl bych říct, že už v roce 2018 NKÚ šetřilo situaci na Poště a tu vyhodnotilo
    jako velmi neuspokojivou a zároveň tak vyhodnotilo i práci Ministerstva vnitra
    jako zakladatele, který absentoval na své povinnosti, a mimochodem, asi tři roky
    tam v letech 2015 až 2017 ani nebyli na kontrole. Takže na té Poště se děly věci.
    Nicméně byl připraven projekt Pošta Partner, na konci roku 2021 tuším bylo 819
    těchto Pošt Partner, středisek nebo provozoven. Smysl hry byl, že by to mělo být
    výrazně levnější. Je samozřejmě nutné, aby toto Pošta připravila a dokázala to
    vyhodnotit. A dokonce ten plán byl až do roku 2025. Pan ministr ho vlastně také
    převzal. A v tom roce 2025 se měly počty těch stanovišť Pošty zcela změnit, mělo
    být 2 537 Pošt Partner, to znamenalo, že by mělo každý měsíc přibýt asi 400 nových
    Pošt Partner. A to je to, o čem měl pan ministr od ledna loňského roku usilovně
    jednat. Jednat o tom se starosty, s primátory a domluvit se, kde to má smysl.
    Ale tupý škrt najednou 300 bez náhrady je prostě špatně. Takže pane ministře,
    je třeba to změnit. '
  - ' '
  - 'Místopředsedkyně PSP Klára Dostálová: Děkuji za dodržení času. A další je přihlášená
    paní poslankyně Adámková a připraví se pan poslanec Fiala Radim, pan Koten a pak
    pan Babiš. Prosím, paní poslankyně. '
  - ' '
  - 'Poslankyně Věra Adámková: Děkuji za slovo, paní předsedající. Dovolte mi pár
    slov na margo vystoupení pana ministra průmyslu. Pane ministře - tady nemusím
    prostřednictvím paní předsedající - toto není kabaret. Toto je vážné jednání Poslanecké
    sněmovny, kde část poslanců má nějaký názor, část má jiný názor, a to je zcela
    v pořádku. A proto se o tom bavíme. Všichni byli zvoleni. A hnutí ANO, ať chcete,
    nebo ne, je nejsilnější politickou stranou této země. Takže nechte si prosím laskavě
    kabaretní vystoupení. Navázala bych tedy na pana předsedu Michálka. Ne úplně často
    se s ním shodnu, ale musím říci, že tady měl pravdu, když dopoledne říkal, abychom
    zachovali důstojnost vystoupení. Takže prosím, váš názor je samozřejmě váš názor,
    nikdo vám ho nebere, ale jste tu v pozici ministra této země a já si nepřeju,
    aby to byl kabaretní umělec! Děkuji. (Potlesk poslanců hnutí ANO.) '
  - ' '
  - 'Místopředsedkyně PSP Klára Dostálová: Děkuji za dodržení. Další s faktickou poznámkou
    je pan Radim Fiala. Prosím. '
  - ' '
  - 'Poslanec Radim Fiala: Děkuji za slovo. Chci také zareagovat na celou tady tu
    problematiku, co jsme tady od mého předřečníka slyšeli, že to byl tupý škrt. A
    já s tím souhlasím a vysvětlím také, proč si to myslím, že to byl tupý škrt. Protože
    Ministerstvo vnitra to vůbec neřešilo s těmi obcemi. Ony se dostaly do ztráty.
    Podle mě vyhodnotilo a udělalo tu nejhorší variantu řešení jakou mohlo, to znamená
    zrušit ty pobočky. Ale ten problém je v tom, že to nediskutovali ani s občany,
    ani s obcemi, ani s nikým a sami se z kanceláře rozhodli, že škrtnou tím tupým
    škrtem, souhlasím s vámi, 300 poboček. Já to považuji za komunikační selhání Ministerstva
    vnitra, komunikační selhání mezi ministerstvem a občany, ministerstvem a obcemi,
    mezi ministerstvem a opozicí, mezi ministerstvem a všemi. '
  - ' '
  - 'Místopředsedkyně PSP Klára Dostálová: Děkuji. Další s faktickou poznámkou je
    přihlášen pan poslanec Koten. Pane poslanče, prosím. '
  - ' '
  - 'Poslanec Radek Koten: Děkuji za slovo. Já bych tady také rád zareagoval na mé
    předřečníky, protože zde bylo řečeno mnoho věcí. Nicméně to, co jsme se dozvěděli
    od zástupce odborové organizace... nebo těch organizací odborových, které jsou
    u České pošty, je více, není jenom jedna. A zástupce těch odborů tam celkem dobře
    popsal tu situaci, z jakého důvodu ta Česká pošta se propadá do červených čísel. '
  - 'Opravdu musím souhlasit i tady s Radimem Fialou, který tady říkal, že ty škrty
    byly tupé škrty, protože zavírat pobočky České pošty v těch místech, kde je tedy
    největší nápor lidí, to si myslím, že opravdu není dobře, protože to sníží dostupnost
    a prodlouží čekací časy právě pro ty klienty České pošty a naopak je to ještě
    může odradit, aby si objednávali balíky anebo jiné služby právě přes Českou poštu,
    takže to může mít přesně opačný výsledek, tady ty tupé škrty. '
  - 'A ještě bych tady rád zmínil prodej těch nemovitostí. Samozřejmě, že prodávání
    nemovitostí jenom tak přes realitku, může to nést spoustu problémů s tím, že bude
    třeba pošta prodaná nějakému předem vybranému zájemci. Ale ještě bych tady poukázal
    na článek, který vyšel na Seznamu, tedy to, že se do velkých měst bude etablovat
    nějakým způsobem ukrajinská pošta. Pokud by to mělo mít nějakou souvislost s Českou
    poštou a zrušením jejich poboček tak, aby vyklidila ten prostor pro konkurenční
    poštu ze zahraničí, tak opravdu bych byl rád, kdybych se dozvěděl, jestli taková
    souvislost tady neexistuje, protože důvěřuji Seznamu Zprávám. Děkuji. '
  - ' '
  - 'Místopředsedkyně PSP Klára Dostálová: Také děkuji. A další s faktickou poznámkou
    je pan předseda Babiš přihlášen. Prosím, vaše dvě minuty. '
  - ' '
  - 'Poslanec Andrej Babiš: Takže pane ministře Rakušane, ono to tak vypadalo hezky
    dneska. Já jsem vystoupil velice konstruktivně. Pan ministr, respektive šestá
    koaliční strana, mě tady uráží. Tahle loutka Pokorného. Ten projekt vám psala
    Evička Hanáková, nebo kdo? (Obrací se na ministra Síkelu.) Vy jste vystoupil úplně
    mimo mísu. Ani čísla nemáte správná. Vyhledejte si kapitolu 328 - Český telekomunikační
    úřad, čisté náklady představující nespravedlivou zátěž držitele poštovní licence.
    To je materiál Ministerstva financí. (Ukazuje tabulku.) Vy jste tady vystoupil,
    jen abyste mě jenom urážel, mluvíte vůdce. Nechte si to. Já mám nabito.  '
61. schůze: {}
62. schůze:
  Poslanec Andrej Babiš:
  - (Schůze zahájena ve 12.00 hodin.)
  - ' '
  - 'Místopředseda PSP Jan Skopeček: Vážené paní poslankyně, vážení páni poslanci,
    vážení členové vlády, je 12 hodin, budeme pokračovat. Než zahájíme tuto 62. schůzi
    Poslanecké sněmovny, rád bych vám připomněl, že ve 13 hodin bychom na základě
    usnesení organizačního výboru pokračovali v přerušené 54. schůzi Poslanecké sněmovny.
    To znamená, že dnes ve 12.53 budeme muset přerušit případně 62. schůzi a vrátit
    se do schůze 54. Nyní tedy zahajuji 62. schůzi Poslanecké sněmovny. '
  - 'Aby byla zaznamenána naše účast, nejprve vás všechny odhlásím a prosím, abyste
    se všichni přihlásili identifikačními kartami. Náhradní karty a jejich čísla platí
    tak, jak bylo řečeno na 53. schůzi. '
  - 'Schůzi svolala předsedkyně Poslanecké sněmovny podle zk. 51 odst. 4 našeho jednacího
    řádu na základě žádosti 43 poslanců. Pozvánka vám byla rozeslána v sobotu 4. března
    tohoto roku elektronickou poštou. '
  - ' '
  - 'Nyní přistoupíme k určení dvou ověřovatelů této schůze. Navrhuji, abychom určili
    poslankyni Miladu Voborskou a poslance Ondřeje Koláře jako ověřovatele. Má někdo
    jiný návrh? Není tomu tak, dám tedy hlasovat. '
  - 'Zahajuji hlasování a ptám se, kdo je pro? Ať stiskne tlačítko a zdvihne ruku.
    Kdo je proti? '
  - 'Hlasování číslo 1, bylo přihlášeno 115 poslanců, pro hlasovalo 112, proti nebyl
    nikdo. A já konstatuji, že jsme ověřovateli 62. schůze Poslanecké sněmovny určili
    paní poslankyni Miladu Voborskou a pana poslance Ondřeje Koláře. '
  - ' '
  - 'Co se týče omluv, rovněž odkazuji na 53. schůzi. '
  - 'Nyní přistoupíme ke stanovení pořadu 62. schůze, jehož návrh je uveden na pozvánce.
    Připomínám, že podle zk. 54 odst. 7 zákona o jednacím řádu rozhodne Sněmovna pouze
    o pořadu uvedeném v žádosti, nelze navrhnout žádnou změnu ani doplnění pořadu,
    rovněž tak nelze rozšiřovat schválený pořad. '
  - 'Co se týče přednostních práv, k pořadu schůze se mi hlásí s přednostním právem
    jako první pan předseda Jakob - stahuje své přednostní právo. Poté je přihlášen
    s přednostním právem pan poslanec Babiš. Pane poslanče, prosím, máte slovo. '
  - ' '
  - 'Poslanec Andrej Babiš: Dobrý den, vážené poslankyně, vážení poslanci, vážení
    občané, dámy a pánové. Předstupuji zde proto, abych apeloval na to, abyste umožnili
    projednávání tohoto zákona, zvlášť v této době, kdy současná vláda nechává inflaci
    - a dneska máme čerstvé číslo - na rekordních 17 %, necelých 17, minulý měsíc
    to bylo přes 17 %, a nechává zcela volný průběh a veřejné finance mají deficit,
    i když inkasují stovky miliard do veřejných rozpočtů dodatečných daní. V únoru
    byl deficit 120 miliard, je to nejhorší únorový výsledek v dějinách samostatné
    České republiky, a je to téma velice aktuální. '
  - 'Fialova vláda po prezidentských volbách, jak jsme to předpokládali, naplno rozjela
    svou asociální politiku, kterou plánovala od samého začátku, přestože voličům
    slibovala něco zcela jiného. A já jsem včera čekal od pana prezidenta ten spojovací
    projev, ale byl to stejný projev jako před volbami, tak doufejme, že 15. března
    - a za to určitě velké díky - si vyslechne naše zástupce a vyslechne naše argumenty,
    proč je to protiústavní a proč je to retroaktivní a proč je to nespravedlivé a
    proč je to asociální a proč je to skandální. Těch věcích, o kterých vláda nechtěla
    mluvit před prezidentskou volbou, je strašně moc, a teď chce připravit naše důchodce
    o 1 000 korun každý měsíc na penzích. '
  - 'Jako řadový poslanec při příležitostí tohoto projevu jsem konečně si převzal
    výplatní pásku, a já nejsem členem žádných výborů, takže nemám žádné dodatečné
    příjmy jako ostatní, tak jsem si to spočítal. Takže vláda nechce dát důchodcům
    7 000 korun a já za sedm měsíců budu mít navýšení 96 000, které samozřejmě posílám
    samoživitelkám, a považuji to za skandální. Takže tato vláda samozřejmě lhala
    o všem, že nebude zvyšovat věk odchodu do důchodu, živnostníkům chce zvýšit odvody
    o 60 %, měnila programové prohlášení vlády, které nikdy ani nevyhodnotila. My
    jsme ho vyhodnotili a mám nové programového prohlášení, kde mám zaznamenané změny,
    které jsou samozřejmě k horšímu a které se úplně liší od předvolebních slibů,
    ale o tom dnes není prostor mluvit. '
  - 'Je to problém, přitom to řešení bylo jednoduché, bylo to zastropování cen elektřiny
    u výrobců, a tato vláda je jednoznačně vláda výrobců elektřiny, kteří kasírují
    stovky miliard od všech, a místo toho, aby to zastropovala, tak zkrátka to nechá
    být, protože asi ji někdo řídí zezadu, ti, kteří mají ty výhody. Tato vláda dělá
    úplný opak toho, co slibovala ve volbách. Šetří na lidech, zvyšuje daně a jsem
    zvědavý na ten hazard. To bylo vždycky velice zajímavé, když jsem byl ministr
    financí, jak to tady probíhalo, takže to bude určitě další krok v prospěch nějakých
    podnikatelských skupin. Takže dělá pravý opak toho, co slibovala. Šetří na lidech,
    rekordně zadlužuje zemi a v podstatě to lhaní vykázali teď jako aktualizaci v
    programovém prohlášení vlády, které za 430 dní nebylo ani jednou vyhodnoceno.
    Samozřejmě voliči to vnímají, ale to je samozřejmě jiné téma. '
  - 'Já bych se vrátil zpět k zákonu o platech ústavních činitelů. Od ledna 2023 ústavním
    činitelům vzrostly platy o 12,7 %, to znamená, že řadoví poslanci a senátoři bez
    funkce dostávají měsíčně o 11 600 korun víc než doposud, to je ten základ. Já
    jsem si to spočítal na 13 684, a to v podstatě nemám ty další příjmy jak ostatní,
    takže ten základ bude 102 400 korun hrubého. Jenže základní plat pobírá jen menšina
    a většina má nějakou funkci. Někdo je předseda komise, někdo je místopředseda
    podvýboru, někdo je předseda výboru a tak dále, a samozřejmě funkce znamenají
    příplatky. Proto jsou ostatně ty funkce a jejich kumulace tak populární.  '
63. schůze:
  Poslanec Andrej Babiš:
  - '

    Ještě se vracím trochu nazpět. V lednu roku 2020 tehdejší ministr zahraničních
    věcí pan Petříček vysloveně odmítl to, aby jeho ministerstvo převedlo zřizovatelskou
    funkci na jiný státní orgán, a uvedl, že si chce Štiřín ponechat. Chápu, že za
    tři roky se mohlo ledacos změnit, ale otázky spíše přibývají, než aby byly zodpovězeny. '
  - 'Možná i tímto úhlem pohledu je odpověď na moji interpelaci na pana premiéra velmi
    obecného obsahu. Protože nemám jinou možnost dopátrat se důvodů a formy prodeje,
    jakožto i důvodu rekonstrukce před tak zvaným prodejem, navrhuji zařadit tento
    bod jako Prověření hospodaření státu v zařízení zámek Štiřín, a to jako první
    bod po pevně stanovených bodech. Děkuji za pozornost. '
  - ' '
  - 'Místopředsedkyně PSP Olga Richterová: Děkuji, čili Prověření hospodaření státu
    - je ten název - v zařízení zámek. Poznamenám si, děkuji. '
  - 'A nyní další s přihláškou na změnu pořadu je pan poslanec Aleš Juchelka a poté
    se připraví pan poslanec Petr Sadovský. Prosím, pane poslanče, také vaše... '
  - ' '
  - 'Poslanec Aleš Juchelka: Moc děkuji a budu velmi stručný. Poněvadž včera proběhlo
    médii, že se vlastně nenavýšil u vládní koalice na jejich jednání rodičovský příspěvek,
    tak bych znovu chtěl apelovat nejen samozřejmě na poslance vládní koalice, ale
    na celou Poslaneckou sněmovnu, aby schválila dnes po všech pevně zařazených bodech
    ještě bod, který tady máme už od června minulého roku jako nosič, a to je Navýšení
    rodičovského příspěvku. My to navrhujeme samozřejmě i s valorizací, o které tady
    tak často mluví má ctěná kolegyně Olga Richterová, vaším prostřednictvím, paní
    předsedající Olgo Richterová, a je tam samozřejmě navýšení o 100 000 korun. Jenom
    říkám, my tento nosič máme v Poslanecké sněmovně, pojďme ho jenom vytáhnout, domluvit
    se třeba na nějakých jiných parametrech napříč Sněmovnou, třeba na 50, 60, 70
    tisících, tak jak navrhují různě jednotlivé politické subjekty ve Sněmovně, a
    pojďme to prohlasovat, poněvadž, jak bylo propočítáno, z hlediska inflace bychom
    museli navýšit rodičovský příspěvek o 97 000 korun. Tolik peněz de facto způsobila
    inflace, abychom mohli navýšit rodičák, je to 97 000 korun. Tak se domnívám, že
    například na podporu prorodinné politiky by to stálo za to. '
  - 'A tím druhým argumentem je, že se nám meziročně v tuto chvíli narodilo o 8 000
    dětí méně. Pokud jsem si to správně propočítal, to je zhruba 1,3 miliardy, které
    vlastně nevyplatíme v rámci rodičovského příspěvku, tak se domnívám, že bychom
    to mohli dát právě na podporu třeba těch nových dětí. Myslím si, že by stálo za
    to, s tím nějakým způsobem už konečně pohnout, protože jak říkám, od loňského
    června tady máme sněmovní tisk, který navýšení rodičovského příspěvku řeší. Stačí
    ho jenom vzít, odhlasovat to, začít o tom jednat a myslím si, že budeme na dobré
    cestě, že klidně do začátku prázdnin, do 1. července, klidně i tady s touto účinností
    to můžeme mít za sebou. Děkuji moc. '
  - ' '
  - 'Místopředsedkyně PSP Olga Richterová: Ještě poprosím o upřesnění, číslo tisku
    nebo číslo daného bodu, jestli se odkazujete k již předloženému návrhu. Když tak
    za mnou přijďte a dořešíme to. '
  - ' '
  - 'Poslanec Aleš Juchelka: Ano, děkuji. Děkuji za shovívavost. '
  - ' '
  - 'Místopředsedkyně PSP Olga Richterová: Nyní je přihlášen pan poslanec Petr Sadovský,
    připraví se pan poslanec Tomáš Helebrant. Prosím, posečkejte, také vám vynuluji
    počítání, a prosím, vašich pět minut. '
  - ' '
  - 'Poslanec Petr Sadovský: Dobrý den, paní předsedající, kolegyně, kolegové, já
    bych vás rád požádal, jestli bychom nemohli zařadit bod, který se jmenuje Elektronické
    náramky, a to jako první bod dnešního jednání. V minulých dnech proběhla v médiích
    informace o tom, že v současné době nejsou v činnosti nebo funkční žádné elektronické
    náramky, a to z toho důvodu, že jsme vypověděli smlouvu izraelské společnosti,
    která nebyla schopna nám dodat správné a včasné množství elektronických náramků.
    To znamená, že v současné době jsou kontroly odsouzených, kteří jsou podmínečně
    propuštěni nebo mají domácí vězení, prováděné jenom namátkově, což je úplně nedostatečné.
    Samozřejmě by s tím mohla být i úspora do státního rozpočtu, protože samozřejmě
    když je odsouzený, který je doma na náramku, ta částka je podstatně nižší, než
    když sedí ve věznici. V lednu právě roku 2020 informovala paní ředitelka Probační
    a mediační služby, že vypověděla smlouvu se společností Supercom. Trestů domácího
    vězení rychle přibývá a náramky v podstatě docházejí. Vím z informací, že v současné
    době by mělo probíhat nějaké výběrové řízení, ale nemáme o tom žádné informace.
    Proto bych byl rád, kdyby se tento bod zařadil - ještě opakuji jednou - jako první
    bod tohoto jednání, a děkuji. '
  - ' '
  - 'Místopředsedkyně PSP Olga Richterová: Já vám děkuji, čili návrh nového bodu s
    návrhem na pevné zařazení jako první bod. A nyní tady jenom došlo ke změně, s
    přednostním právem pan předseda Andrej Babiš bude mít návrh na změnu předkládaného
    pořadu. Poté zrekapituluji dosavadní přihlášky: pan poslanec Tomáš Helebrant,
    Richard Brabec a Igor Hendrych. Takže poprosím pana předsedu. Prosím, máte slovo. '
  - ' '
  - 'Poslanec Andrej Babiš: Dobrý den, vážené paní poslankyně, vážení páni poslanci,
    vážená paní předsedající. Já bych chtěl navrhnout nový bod, který je velice důležitý,
    a to je Reforma péče o duševní zdraví v České republice, respektive duševní péče
    v České republice. Při té příležitosti bych chtěl říct - a myslím, že to všichni
    víme - že bohužel tato vláda s námi nekomunikuje, až na výjimky. Ano, jediná výjimka
    z mého pohledu je pan ministr spravedlnosti Blažek, kterému jsem psal v prosinci
    ohledně sexuálního násilí, ohledně registru deviantů, ohledně sexuálního násilí
    na sítích, opakovaně jsme se setkali a včera jsme se setkali všichni, všechny
    kluby, a řeší se to. A proto jsem velice rád, že aspoň jeden ministr z vlády je
    ochoten s námi komunikovat. To, že pan premiér od jmenování premiérem 17. 12.
    2021 se mnou ani jednou nepromluvil, to všichni vědí a je to bez komentáře. '
  - 'Pro nás bylo zdravotnictví prioritou. Za naší vlády jsme navýšili peníze do zdravotnictví
    o 229 miliard a dva roky covidu bylo peklo. A to stěžejní, co bylo pro mě, byly
    dvě věci: Národní plán boje proti rakovině, to není nic jiného než Joe Biden,
    americký prezident, jehož syn zemřel na rakovinu mozku, takzvaný Moonshot z roku
    2016. A rakovina, dneska o tom nebudu mluvit, ani o tom prospektu, ani o tom,
    co se tady děje a kde je těch 15 miliard, které jsem osobně zařídil s Ursulou
    von den Leyen, skončilo, kde končí, a 50 miliard v programovém období 2021 až
    2027, 50 miliard pro české zdravotnictví jsme vyřizovali v Evropě. V porovnání
    s tím, co naši předchůdci zařídili z Evropy na období 2014 až 2020, to bylo směšných
    8,5 miliardy. Takže 50 miliard. A to ještě můžu mluvit o React-EU. To by bylo
    i fajn se někdy dozvědět, kolik z těch 21 miliard, které jsme vybojovali pro všechny,
    i malé nemocnice, kde to skončilo, protože tam čerpání je v roce 2023, a zkrátka
    zdravotnictví bylo pro nás priorita, měli jsme tam investiční plány.  '
  Poslankyně Andrea Babišová:
  - '

    Mluvím tady za všechny lidi tohoto státu, kteří jednoho dne můžou mít problémy
    a selhávat jim životní funkce, ale i za ty lidi, kteří přijedou ze zahraničí.
    Za ty mluvím za všechny a myslím si - a znám tu problematiku - i za 98 % lidí,
    kteří přednemocniční neodkladnou péčí, tedy na té záchrance, poskytují. '
  - 'My bychom prostě chtěli - já bych chtěl po vás, abyste pomohli dokončit transformaci
    čtrnácti záchranek pod jednu státní formu, stejně jako jsou Policie České republiky
    a Hasičský záchranný sbor České republiky. Oni mají svoje ministerstvo, mají svůj
    státní rozpočet, jsou řízené z jednoho místa. Třetí složka integrovaného záchranného
    systému je zdravotnická záchranná služba. Opakovaně jsem vám říkal, že to je nejmenší
    složka a má nejvíc výjezdů na počet záchranářů. Tak je to správné, je potřeba
    lidem pomáhat, ale oni jsou čtrnáctkrát rozdílní, jinak zřizovaní, jinak vybavení,
    ale i jinak financovaní a jinak odměňovaní. Já si myslím, že ti lidé si zaslouží,
    aby, když odvedou dobrou práci, byli na tom stejně v Královéhradeckém, Moravskoslezském
    a dalším kraji - mimochodem, aby i pacient v naší republice dostal stejnou péčí
    na Vysočině, na jižní Moravě a podobně. '
  - 'Tedy prosím vás ještě jednou, není to zákon, je to zatím jenom diskuse a jako
    poslední bod. Vím, že mluvím z duše i ministrovi, protože když jsem s ním o tom
    mluvil, on ví o této problematice, že to není dobře, že to je čtrnáctkrát jinak.
    Tak vás chci ještě jednou poprosit jako poslední bod, jenom prodiskutovat, jestli
    to chceme, jestli to je potřeba udělat. Já doufám, že ano. Mluvím, jak jsem řekl,
    za pacienty, ale i za záchranáře a budu rád, když mi dovolíte to zařadit jako
    poslední bod dnešního jednání. Já vám děkuji za pozornost. '
  - ' '
  - 'Předsedkyně PSP Markéta Pekarová Adamová  Děkuji za návrh, pane poslanče. Jako
    poslední s návrhem vystoupí paní poslankyně Mračková Vildumetzová. Můžete, prosím,
    máte slovo. '
  - ' '
  - 'Poslankyně Jana Mračková Vildumetzová: Vážená paní předsedkyně, vážení členové
    vlády, kolegyně, kolegové, já bych si dovolila požádat, aby byl předřazen bod
    49. Je to bod, který se dotýká zmrazení platů politiků a je to bod, který je tady
    už od konce roku 2021, respektive na konci roku 2021 se jím zabývala vláda. Chtěla
    bych podotknout, že tento zákon, který předložil Andrej Babiš, byl již v roce
    2021 v této podobě, ve které jej Andrej Babiš předkládá, touto Sněmovnou schválen,
    ale protože byly volby do Poslanecké sněmovny, ten zákon přišel do Senátu, Senát
    ho shodil, a protože již byly volby, tak už se jím Sněmovna nemohla zabývat. To
    znamená, že tento zákon již mohl být platný od 1. ledna roku 2022. '
  - 'Tato vláda, která přichází s tím, že valorizací důchodů bere seniorům to, na
    co mají ze zákona nárok, teď přichází s věcmi, jako že dojde ke zvýšení DPH a
    dalším krokům. Nebudu vůbec hovořit o tom, že je to vláda, která má nejvíce ministrů,
    nejvíce vicepremiérů. Rozdíl odměny mezi ministrem a vicepremiérem je také velký.
    Jestliže chci někomu říkat: pojďte šetřit, měli bychom začít od sebe. Především
    by měla ten krok udělat vláda. Vláda sice hovoří o tom, že přinese nějaký návrh,
    ale kdy nám ho přinese? Za půl roku, nebo kdy? Kdy to tedy bude? '
  - 'Takže já znovu apeluji, předřaďme tento bod. Vůbec mě udivuje, že v organizačním
    výboru, kde má vláda většinu, už nepřišla s tím návrhem. Jestli bude hovořit o
    tom, že se nelze tímto návrhem zákona svým způsobem zabývat, protože v návrhu
    je platnost od 1. ledna roku 2022, všichni víme, že je strašně nutné, aby prošel
    prvním čtením, a pak ve výborech se dá připravit případný komplexní pozměňovací
    návrh, na kterém by byla shoda napříč všemi poslaneckými kluby. '
  - 'Takže v tuto chvíli bych chtěla požádat, aby tento bod byl zařazen, nebo respektive
    předřazen, z bodu 49 jako třetí bod dnešního jednání. Opravdu mě bude velmi zajímat,
    jak budou vládní poslanci v případě předřazení tohoto bodu hlasovat. Děkuji vám
    za pozornost. '
  - ' '
  - 'Předsedkyně PSP Markéta Pekarová Adamová  Děkuji za návrh. To byl již poslední
    návrh, respektive poslední přihláška k pořadu schůze. Budeme tedy jednotlivé návrhy
    hlasovat. '
  - 'Ještě než přijdou kolegyně a kolegové z předsálí zpět, načtu došlé omluvy. Nejdříve
    jedna omluva naopak zrušena, a to panem poslancem Slavíkem. Naopak omlouvají se
    pan poslanec Bašta Jaroslav z celého jednacího dne ze zdravotních důvodů, Benešík
    Ondřej do 18 hodin z důvodu zahraniční cesty, pan poslanec Hájek Jiří od 15.30
    do 16.30 hodin z pracovních důvodů, pan předseda Jan Jakob, a to od 17 hodin z
    pracovních důvodů. Z členů vlády se omlouvá pan ministr Lipavský Jan, a to od
    15.30 hodin z pracovních důvodů. '
  - 'Nejdříve bychom tedy měli hlasovat návrhy z grémia. Chci se zeptat, zda je zájem
    o to, abych je znovu četla? Bylo to poměrně obsáhlé, ale jelikož na tom panovala
    shoda, věřím tomu, že tím pádem jste s tím srozuměni. Nikdo se nehlásí s požadavkem,
    abych četla ty návrhy z grémia znovu, nikdo ten požadavek nevznáší, takže je číst
    nebudu. Přistoupíme tedy k hlasování návrhu z grémia jako celku. '
  - 'Evidovala jsem zájem o odhlášení. Prosím, abyste se všichni přihlásili znovu
    svými identifikačními kartami. Jen co se počet přihlášených ustálí, budeme hlasovat. '
  - ' '
  - 'Připomínám těm, kteří nově dorazili do sálu, že hlasujeme návrhy tak, jak zazněly,
    a je na nich shoda z grémia. '
  - 'Zahajuji hlasování o těchto návrzích jako celku. Ptám se, kdo je pro návrhy z
    grémia? Kdo je proti? '
  - 'Hlasování číslo 62, přihlášeno 153 přítomných, pro všech 153. Návrh tedy byl
    přijat. '
  - ' '
  - 'Nyní tedy návrhy v pořadí, jak zazněly. '
  - ' '
  - 'Nejdříve od pana předsedy Bendy, to byl návrh na pevné zařazení bodu 102, tedy
    sněmovního tisku 263, a to je zákon o České televizi a Českém rozhlase. Pevné
    zařazení by bylo zítra za pevně zařazené body v bloku třetího čtení. Takže tak,
    jak jsme již schválili dohodu z grémia, za těmito návrhy třetích čtení, by toto
    byl první bod. Všichni víme, o čem hlasujeme. '
  - 'Zahajuji hlasování o tomto návrhu. Ptám se, kdo je pro? Kdo je proti? '
  - 'Hlasování číslo 63, přihlášeno 161 přítomných, pro 81, proti 79. Návrh byl přijat. '
  - ' '
  - 'Návrh od pana předsedy Bendy, bod číslo 105, sněmovní tisk 312. (O slovo se hlásí
    jeden z poslanců z klubu ANO.) '
  - 'K hlasování, pane poslanče? Ještě než dočtu tento návrh, tak tady máme přihlášeného
    k hlasování pana poslance Babku. (Místo poslance Babky přichází poslankyně Babišová.)
    Tak nikoliv pan poslanec, ale paní poslankyně Babišová? Je tomu tak. Prosím, k
    předchozímu hlasování? '
  - ' '
  - 'Poslankyně Andrea Babišová: Chtěla bych ohlásit, že jsem hlasovala proti, ale
    na sjetině mám pro, takže zpochybňuji hlasování.  '
64. schůze: {}
65. schůze:
  Poslanec Andrej Babiš:
  - ' '
  - 'Místopředsedkyně PSP Věra Kovářová: Děkuji, pane předsedo. Já bych vás jenom
    požádala vzhledem k délce názvu toho bodu, zda bychom si mohli ujasnit úplný název.
    Děkuji. '
  - 'Nyní je přihlášen s přednostním právem pan předseda Babiš. Prosím, máte slovo. '
  - ' '
  - 'Poslanec Andrej Babiš: (Při příchodu k řečništi na ministryni Černochovou mimo
    mikrofon: Jste tady sama? Nebojte, já budu hodnej. ) '
  - 'Vážená paní předsedající, vážené kolegyně, vážení kolegové, jsem rád, že tady
    můžu vystoupit. Zatím mám to právo, i když jsem slyšel v kuloárech, že se něco
    chystá. A jsem rád, že pan prezident řekl, že mu chybí víc tolerance mezi vládou
    a opozicí. No, tak uvidíme tento týden, jak to bude s tou tolerancí, nebo jestli
    to bude ten stoosmičkový válec. A potom pan prezident říkal, že máme myslet na
    ty, kdo míní, že nemají zastání v Parlamentu. Tak, vážený pane prezidente, my
    na ně myslíme. Hnutí ANO je tady pro těch milionu voličů, kteří ve volbách někoho
    volili a nemají to zastoupení. '
  - 'Já bych se chtěl vrátit k minulému týdnu, kdy jsem tady tři a půl hodiny mluvil.
    Myslím si, že jsem mluvil celkem k věci, protože mám rád čísla a jména a termíny
    a jsem strašně rád - a pan prezident to říkal, že si máme naslouchat - že pan
    premiér mi asi naslouchal, protože pan premiér po tom, co jsem ukázal ten jasný
    graf, kde dluh v roce 2013 vůči HDP byl vyšší než dluh v roce 2021 o 2,5 procentního
    bodu, v reakci na můj projev už neopakoval tu lež, že Česká republika má nějaký
    problém s financemi. Má problém od nástupu této vlády, protože ta neumí sestavit
    ani rozpočet, ani vlastně nepochopila, že tady jsou nějaké příjmy. Ale pan premiér
    asi naslouchal nejenom to, že tedy už nemluvil o bankrotu, ale tady jsem viděl
    titulek, protože jsem tady jasně řekl návod, jak řešit rozpočet. A tady je titulek
    provládního Deníku N: "Premiér Beka a Síkelu doslova seřval. Fialu rozčílilo nepřipravené
    čerpání bruselských miliard." Tak já jsem rád, že mě vyslyšel pan premiér, ano,
    mají tam 200 miliard za období 2014 až 2020. To ještě dojednával pan Nečas, 640
    miliard, my jsme dojednali 980 a z toho čerpají směšných 50. Takže to pan premiér
    taky vyslyšel. Úžasná zpráva! '
  - 'A potom pan premiér přestal mluvit o inflaci, to je další stokrát opakovaná lež,
    protože tvrdí to, že my jsme dali lidem peníze a společně jsme snižovali daně
    u superhrubé mzdy. Paradoxně ale hnutí ANO vždycky snižovalo daně, 504 miliard
    od roku 2014, a zároveň za to období naší vlády stouply úspory o 900 miliard,
    je samozřejmě nesmysl, a my jsme tu inflaci stlačili na 5,4 % v prosinci 2021,
    kdy byla negativní za listopad a prosinec, negativní inflace. No, pan premiér
    to vyhnal na 19, tak všichni odborníci, ti teoretici, protože v televizích dneska
    vidíte jenom teoretiky, kteří nemají žádné konkrétní zkušenosti z reálného života,
    snad už pochopili to, že inflace za prvé vznikla vnějšími věcmi, a za druhé že
    vláda zkrátka i způsobila tím, že nezastropovala ceny elektřiny u výrobců. '
  - 'Já jsem tady 18. února 2022 vyzval pana ministra Síkelu, aby následoval Slovensko,
    kde tehdy ještě ministr průmyslu Sulík se domlouval s výrobci elektřiny. Slováci
    mají tu výhodu, že mají asi 62 % jádra na rozdíl od nás, co máme jenom 34, a že
    zastropují cenu elektřiny 1 500 korun na megawatt. Vláda a všichni politici pětikoalice
    si dělali srandu a že to je nesmysl, a potom Sulík odešel, a představte si, že
    to byla pravda. Tak já vám přečtu tady poslední informaci, dneska je kolikátého?
    Třináctého. Bratislava 12. června, zpravodaj ČTK říká: "Slovenská vláda dnes schválila
    smlouvu s největším výrobcem elektrické energie v zemi, společností Slovenské
    elektrárne, a jeho soukromými akcionáři o dodávce elektřiny pro domácnosti v zemi
    za nižší než stávající tržní cenu. Slovenské elektrárny mají část své produkce
    prodat zhruba za 61,2 eura" - to je 1 450 korun, vážení. Vážení spoluobčané, zkuste
    si spočítat, kolik byste ušetřili peněz, kdybyste platili jenom 1 450. Já jsem
    vždycky tvrdil 1 500, 1 500 zastropovat u výrobců, u ČEZu, vykoupit 100 %. To
    byl ten lék, to byl ten návod zarazit inflaci - tak, jak to udělali Španělé, jak
    to udělal Macron s EDF, to bylo ono. No, takže Slováci, vážení spoluobčané, Slováci,
    kam my vyvážíme ještě elektřinu - minulý rok ČEZ a ostatní vyvezli o 300 % elektřiny
    víc i do Rakouska, i do Německa, i na Polsko, i na Slovensko - my máme nejdražší
    elektřinu a oni, Slováci, občané, mají 1 450 korun za megawatt! '
  - 'Ano, kontrakt ještě posoudí Evropská komise, protože samozřejmě Evropská komise
    všechno rozhoduje. Včera nám říkala paní Jourová, že nám zakáže i Twitter! Co
    já budu dělat, když tam mám 520 000 followerů, ne? (Se smíchem.) Jak já budu komunikovat?
    Co to zase je za blbosti? '
  - 'Vrátím se k elektřině. Takže cena slovenské elektřiny s dodávkou na následující
    rok dnes podle internetových stránek středoevropské energetické burzy byla 141,3
    eur, 3 360 korun za megawatt. Vláda a pan premiér se strašně chlubili, jak zastropovali
    cenu elektřiny, a kde ji zastropovali? Na 5 000 korunách. Kolik se dneska platí?
    Minulý rok to bylo úplné peklo, někteří platili 11 000, a dneska, jak jsem se
    ptal, nové smlouvy jsou kolem 4 500. Takže Slováci budou platit třikrát méně.
    Pane premiére, prosím vás, já vím, že vaše vláda hlavně diskutuje a nedělá nic,
    ale zkuste nějakou action! Já jsem vám to doporučoval v únoru 2022. Slováci dva
    roky mají 1 500 korun a naši mají to, co mají. On si to každý tam spočítá. '
  - 'Takže bankrot jsme vyvrátili - krásná tabulka, stokrát opakovaná lež. Inflace,
    to je řešení - energie, ano, inflace dělá, teď všichni vlastně diskutují, ta inflace,
    jak to bude. Toto byla fatální chyba, kterou udělala vláda, že nezastropovala
    na 1 500 korunách a nevykoupila ČEZ, protože když má někdo 70 % a těch 30 % minoritářů
    dostane dobrou nabídku, potom je to otázka jednání. Takže ono to dopadlo nakonec
    tak, že když to vláda neudělala, největší škůdce, bývalý guvernér ČNB pan Rusnok,
    navýšil základní sazbu na 7 % a důsledky jsou jasné. Mladé rodiny můžou zapomenout
    na vlastní bydlení, a firmy, které nemají euroúvěry a tak, ale to všechno znáte.
    Takže bankrot není, už jsem rád, že to neopakoval pan premiér. Elektřina je jasná. '
  - 'Zkuste se něco naučit od vašich sousedů. Já vím, že vy tu Vé čtyřku nesnášíte
    kvůli Babišovi. Mě vždycky fascinuje, když slyším na tom zasedání, jak Viktorovi
    Orbánovi vyčítali, že: Ty seš kámoš Babiše! Orbán říkal: No jo, já budu kámoš
    s ním vždycky, i když nebude v politice, i když já nebudu v politice. No, tak
    ta Vé čtyřka nemůže fungovat. Ta Vé čtyřka, vážení, 29. června 2018 po celonočním
    jednání ve čtyři hodiny ráno zarazila kvóty. Ano, mám to v té knížce, ale o migraci
    teď nebudu mluvit. A mimochodem, Vé čtyřka jak hlasovala? Tak ale tady už o tom
    někdo mluvil.  '
  Poslankyně Andrea Babišová:
  - '

    Novelou zákona se navrhuje, aby mezi písemnosti s přísnějším režimem byly zahrnuty
    i mzdové nebo platové výměry. Zachování mzdových a platových výměrů v seznamu
    písemností doručovaných v přísnějším režimu je nicméně nadbytečné a nesystémové.
    Mzdové nebo platové výměry jsou zaměstnanci v praxi často doručovány při vzniku
    pracovního poměru, přičemž dokumenty týkající se vzniku pracovního poměru navrhovaná
    právní úprava mezi písemnosti ve smyslu zákona č. 334, zákoníku práce, nezařazuje.
    Při zachování mzdových a platových výměrů ve výčtu písemností by pak docházelo
    ke dvojkolejnosti doručování zaměstnanci při vzniku pracovního poměru. Taková
    právní úprava by pro zaměstnance i zaměstnavatele představovala nadbytečnou administrativní
    zátěž. Nejedná se navíc ani o dokument, jehož poskytnutí zaměstnanci by bylo povinné.
    Výši odměny lze stejně tak určit vnitřním předpisem, u kterého navíc z navrhované
    úpravy nevyplývá, zda se na něj přísnější úprava vztahuje, či nikoliv. V případě
    platových výměrů je pak přísnější režim doručování již zcela nadbytečný, neboť
    v případě změn v platových tarifech dochází ke změně nároku zaměstnance na výši
    ohodnocení již z rozhodnutí vlády. Trvat na řádném doručení platového výměru zaměstnanci
    v tomto přísnějším režimu pak dle nás nedává smysl, neboť okamžik doručení není
    pro změnu výše odměny zaměstnance rozhodující. '
  - 'Proto vás prosím o podporu tohoto pozměňovacího návrhu, ke kterému se přihlásím
    v podrobné rozpravě. Děkuji. '
  - ' '
  - 'Místopředsedkyně PSP Klára Dostálová: Děkuji. Další do rozpravy je přihlášená
    paní poslankyně Babišová. Paní poslankyně, prosím. '
  - ' '
  - 'Poslankyně Andrea Babišová: Děkuji, paní předsedající, za slovo. Velice mě těší,
    že všichni mí předřečníci tady hovořili o pozměňovacích návrzích, které navrhují
    do této směrnice, kterou máme transformovat do našeho zákona. Já budu asi jediná,
    která tady možná dneska vystoupí kriticky, i když si myslím, že 90 % tady nás,
    našich kolegů, víme, že jsou tam věci, které by tam neměly být vůbec, eventuálně
    by se potřebovaly změnit a upravit je pro potřeby České republiky. '
  - 'Chtěla bych tady z tohoto místa poděkovat paní předsedkyni zdravotního výboru,
    že ač tuto novelu nedostala k projednání, přesto si ji osobně vzala a zdravotní
    výbor tento tisk a tento materiál projednal, protože si myslím, že zejména pro
    zdravotníky jsou tam velice důležité pasáže, které ovlivní práci ve zdravotnictví. '
  - 'Velice mě mrzí, že tento tisk se sune touhletou rychlostí, že nedáváme a nemáme
    prostor pro to, abychom upravili věci, kterých je tam strašně moc a které jsou
    důležité nejenom pro zaměstnance, pro zaměstnavatele, prostě dotýkají se nás všech. '
  - 'Tato směrnice nebo transpozice této směrnice a otevření zákoníku práce se vlamuje
    do pěti různých zákonů, a tak jak už tady mí předřečníci, kteří tady podávají
    různé pozměňovací návrhy, se snaží napravit svými pozměňováky jednotlivé maličké
    střípky, přesto celá tato směrnice je prostě velký zmar a my ho ženeme vpřed jenom
    proto, protože tato směrnice už měla být přijata v srpnu loňského roku. Já chápu
    ten tlak, chápu, že je třeba dát to do pořádku, ovšem dává se to do pořádku na
    úkor našich občanů, našich zaměstnanců a našich zaměstnavatelů. A věřte mi, že
    pokud zavolám vedení odborové organizace, která tam taky má svůj díl, svůj střípek
    v této směrnici, a předseda respektive vedení odborů vám sdělí, že oni mají k
    tomu milion výtek, ale že existuje gentlemanská dohoda, a že tedy oni do toho
    nepůjdou, tak je to velice špatně, protože zrovna odborová organizace je ta, která
    se má zrovna zaměstnanci a pomoci zaměstnancům zabývat. '
  - 'Takže já tady dneska mluvím rozhořčeně, protože si myslím, že v tom, že jsme
    dneska v druhém čtení, za prvé je málo pozměňovacích návrhů, mělo by jich tam
    být minimálně o desítky víc. Tlačíme to na sílu, tlačíme to tlakem jenom proto,
    aby to bylo co nejrychleji přijato, a je to špatně. Pan ministr nám tady slibuje,
    že přijde nějaká novela zákoníku práce, kde to všecko zase napravíme. Ovšem víme
    dobře, že když se tento zákoník práce uzavře, tak nám bude trvat měsíce, ne-li
    půlroky či roky, kdy zase opět vlezeme do zákoníku práce a budeme něco napravovat.
    Já prostě nechápu, proč nemůžeme dělat věci hned a pořádně, proč tady teď na chvilku
    budeme něco zamazávat a potom to budeme znovu otevírat a napravovat. Je mi to
    velice líto, protože si myslím, že tato směrnice je pro naše občany poměrně složitý
    oříšek a způsobí nám to pouze komplikace. Děkuji za pozornost. (Potlesk poslanců
    ANO.) '
  - ' '
  - 'Místopředsedkyně PSP Klára Dostálová: Také děkuji a další do rozpravy je přihlášená
    paní poslankyně... (Hlásí se ministr Jurečka.) Prosím, vy se hlásíte s přednostním
    právem? (Ministr Jurečka mimo mikrofon: S faktickou poznámkou.) Omlouvám se, nevšimla
    jsem si, pan ministr s faktickou poznámkou. Prosím. '
  - ' '
  - 'Místopředseda vlády, ministr práce a sociálních věcí ČR Marian Jurečka: Děkuji.
    Já si dovolím reagovat na předřečnici, paní poslankyni. Tak jednak když se podíváte
    na to, z jakého data ty obě dvě směrnice jsou, kdy byly transpoziční lhůty, tak
    se dostáváme do období, kdy ten návrh tady měl ležet už v minulé Sněmovně. Já
    se vůbec nezříkám zodpovědnosti toho, že doháním tady dluh, který tady je, snažím
    se to udělat tak, aby to opravdu bylo uděláno dobře. '
  - 'A dovolím si jednu důležitou poznámku. Vy jste tady zmiňovala odbory. Paní poslankyně
    mě neposlouchá, ale s odbory to bylo projednáváno pět měsíců, stejně jako se zaměstnavateli.
    Ta novela měla více než několik stovek návrhů a připomínek, my jsme to opravdu
    pět měsíců projednávali poctivě. O tu dohodu, o tu jsem nestál já, o tu dohodu
    požádal předseda odborů, o tu dohodu požádaly odbory. To není jakási dohoda, to
    je dohoda, kterou chtěla tripartita, zaměstnavatelé s tím souhlasili a pan premiér
    na to kývl. Takže já prosím, nezlehčovat to. '
  - 'A není to tak, že tady budu dělat nějakou novelu, kterou budu toto opravovat.
    Toto je transpozice, to jsou věci, které jsem si nevymyslel ani já, ani lidé na
    MPSV, to je prostě věc, která tady byla před mnoha, mnoha lety potvrzena předchozími
    vládami s mandátem, které vlády dostaly, i s mandátem, který jim k tomu daly obě
    dvě komory Parlamentu. Kdyby to tak nebylo, dneska tu transpozici neřešíme. A
    já také nemohu souhlasit s tím, že ta transpozice není ve prospěch občanů. No,
    je ve prospěch, protože vytváří větší ochranu pro ty zaměstnance a jednoznačně
    vytváří větší prostor pro to, jak sladit rodinný a pracovní život. Kdo si ten
    návrh přečetl, tak to tam jednoznačně vidí. A díky pozměňovacím návrhům, které
    sem přichází, umíme vyladit ještě některé parametry, které měly problematické
    dopady třeba na oblast na zdravotnictví. '
  - ' '
  - 'Místopředsedkyně PSP Klára Dostálová: Děkuji za dodržení času. Další s faktickou
    poznámkou je přihlášená paní poslankyně Oulehlová. Prosím, paní poslankyně. '
  - ' '
  - 'Poslankyně Renata Oulehlová: Přeji dobrý den, vážené kolegyně, vážení kolegové,
    vážená paní předsedající, vážený pane ministře. Já se velice obávám, že to není
    ku prospěchu našich občanů, protože novela zákoníku práce, a hlavně dohody o provedení
    práce se bojím, že velice zkomplikují péči, péči ve zdravotnictví, péči v sociálních
    službách, ale i třeba řidiče autobusů. Opravdu se obávám toho, že tady ustupujeme
    strašně rychle a strašně zadarmo, protože třeba v našem regionu, kde už teď nejsou
    zaměstnanci, tak já se bojím, co se stane, až budou dovolené, až se budou potřebovat
    sestřičky třeba prostřídat, a nejen v nemocnicích, i v sociálních službách, bojím
    se toho, že třeba mobilní hospice po celém kraji v menších městech, které opravdu
    stojí na sestřičkách - dohodářkách, tak že o tohle všechno bohužel přijdeme. '
  - ' '
  - 'Místopředsedkyně PSP Klára Dostálová: Děkuji za dodržení času. Další s faktickou
    poznámkou je přihlášen pan poslanec Mašek a dále se připraví pan ministr Jurečka.
    Pane poslanče, prosím. '
  - ' '
  - 'Poslanec Jiří Mašek: Děkuji. Vážená paní předsedající, kolegyně, kolegové, pane
    ministře, budu reagovat na vás. Skutečně je to transpozice, trvá to velmi dlouho,
    její přijetí, a právě odklad toho přijetí je trošku dán tím, že nám to velmi zkomplikuje
    situaci. Navážu na kolegyni Oulehlovou. Postihne to zejména zdravotnictví, sociální
    služby a řadu dalších oblastí, které jsou dnes postaveny na využívání DPČ a DPP,
    což se výrazně omezí v tom novém systému, který si teď tady schválíme, a dokonce
    ve zdravotnictví se obávám, že v některých akutních oborech nebude možné lékařsky
    třeba obsadit některé služby. Budeme s tím mít jako zřizovatelé těch zdravotnických
    zařízení veliké problémy.  '
66. schůze: {}
67. schůze:
  Poslanec Andrej Babiš:
  - '

    Dále samozřejmě v tom, co jste zase po týdnu přišli, tak navrhujete například
    snížení platových tarifů státních zaměstnanců o 5 % nebo odložení plánované valorizace
    plateb za státní pojištěnce, což i způsobilo oprávněnou stávkovou pohotovost pracovníků
    ve zdravotnictví, protože samozřejmě hrozí, že vy byste vzali už letos 14 miliard
    zdravotním pojišťovnám, teď chcete vzít shodou okolností dalších 14 miliard, no
    a jaký bude výsledek? Vždyť já to znám. Já to znám, jaký bude výsledek, protože
    už jsme tady vládu ODS, TOP 09, už jsme tady zažili, za pana Kalouska a za pana
    Nečase. Vy to totiž směřujete k tomu, že příští rok řeknete - nejsou peníze ve
    zdravotnictví a za všechno si plaťte, řeknete občanům. Vždyť už jste o tom dokonce
    začali i mluvit, že chcete zavést regulační poplatky v nemocnicích. A vy tedy
    natvrdo směřujete k placenému zdravotnictví, aby si občané i důchodci i nízkopříjmové
    skupiny platili za zdravotnictví plně. A říkám plně, to jsem neřekl jenom, že
    to říkám jen tak, slovo plně. '
  - 'Připomenu slova místopředsedy Správní rady Všeobecné zdravotní pojišťovny, dosazeného
    Fialovou vládu a Fialovými poslanci vládní pětikoalice, Miroslava Kalouska, který
    vloni řekl, přímo to řekl v médiích, že si myslí, že by si lidé měli plně hradit
    stomatologickou péči. Plně hradit. Takže už dnes řada slušných a pracujících občanů
    při té Fialově drahotě nemá ani na to, aby si udělali třeba, aby si pořídili nový
    zub nebo nové zuby, nemají ani na implantáty, nemají ani na základní servis, a
    teď ještě jim zástupce, významný zástupce Fialovy vládní pětikoalice, veřejně
    říkáte občanům, že si mají všechno u zubaře platit. A to ani evidentně... Vůbec,
    žijete opravdu mimo realitu, protože v mnoha regionech vůbec zubaři dostupní nejsou
    pro občany. Například já jsem zvolený poslanec za Moravskoslezský kraj a nejenom
    tam, v příhraničních oblastech, je zubařů nedostatek. A to nemluvím už ani o zubařích,
    kteří mají smlouvu s pojišťovnou. Takže vy jste tady způsobili tenhle stav, na
    který SPD z opozice mnoho let upozorňuje, a teď ještě natvrdo říkáte lidem, že
    si to mají plně platit. A zase chcete brát peníze ze zdravotnictví, abyste právě
    mohli lidem za pár měsíců říct: nejsou peníze, budete si platit víc a víc. Nebo
    nejlépe všechno, podle názoru Fialovy vlády evidentně. '
  - 'To jsou úplně nepřijatelné věci pro nás. Takže my s tím samozřejmě nesouhlasíme,
    s těmito návrhy Fialovy vlády, a budeme samozřejmě proti tomu důrazně protestovat.
    Ostatně proto tady také dlouze mluvím, protože jsme to avizovali, že samozřejmě
    budeme vám to vysvětlovat tady dlouze, že to, co děláte a jak chcete okrást zase
    všechny občany České republiky, že to je špatně. '
  - 'Tady bych snad jenom připomněl, aby to zaznívalo opakovaně, že to byli právě
    poslanci Fialovy vládní pětikoalice, a vy jste si tady prohlasovali letos zvýšení
    platů politiků. Poslanci Fialovy vládní pětikoalice si tady prohlasovali letos
    zvýšení platů politiků. SPD hlasovalo proti. A naopak se tady hlasovalo o mém
    návrhu za SPD, kdy my jsme chtěli zamrazení platů politiků na celé volební období,
    ale vy jste to odmítli, můj návrh, a prohlasovali jste si zvýšení platů politiků.
    To je opravdu plivnutí do tváře všem občanům. To znamená, důchodcům berete, rodinám
    s dětmi berete, všem občanům berete, že zvyšujete DPH, všem občanům berete, zvýšili
    jste už i spotřební daň na pohonné hmoty minulý měsíc, samozřejmě SPD bylo proti,
    ale sami sobě jste si platy zvýšili. To je opravdu neuvěřitelný cynismus, neuvěřitelná
    arogance moci ze strany Fialovy vládní pětikoalice, což je ODS, Piráti, STAN,
    KDU-ČSL a TOP 09. '
  - 'A jak už jsem říkal, český premiér Petr Fiala je podle průzkumu renomované mezinárodní
    analytické společnosti Morning Consult nejvíce nedůvěryhodný premiér či prezident
    na světě ze všech demokratických zemí. Českou republiku tedy vede prokazatelně
    nejhorší premiér na světě. Je to rekord, kterým zřejmě pan Fiala jako český politik
    překonal Biľaka i Jakeše. Je to opravdu mezinárodní ostuda, kterou nám dělá Fialova
    vláda, a totální selhání nejen premiéra Fialy, ale i celé vládní pětikoalice.
    To si opravdu naše země a naši občané nezaslouží. '
  - 'Zdálo by se, že horší už to být nemůže, ale tahle vláda nám všem, a to jak opozici,
    tak svým vlastním voličům, připravuje nové těžké rány pod pás, nová zklamání,
    nová likvidační opatření - nejen proti starým lidem, ale také proti firmám, rodinám,
    všem lidem a proti celé naší zemi. Těžko říct, čím to je, jestli Piráti kolegům
    ve vládě sypou něco silného do kávy, nebo Brusel s Washingtonem vládě sypou něco
    ještě silnějšího a zvonivějšího. V každém případě tato vláda národní zkázy by
    měla ihned skončit a předat zemi kompetentnějším. A kompetentnější je v tomto
    případě prakticky každý, kdo má v hlavě alespoň nějaké zbytky zdravého rozumu.
    Děkuji za pozornost. '
  - ' '
  - 'Místopředseda PSP Jan Bartošek: Vážené paní poslankyně, vážení páni poslanci,
    přeji pěkné odpoledne. Probíhá diskuse k návrhu pořadu schůze. Po předsedovi SPD
    je zde přihlášený pan předseda hnutí ANO Andrej Babiš s přednostním právem. Prosím,
    máte slovo. '
  - ' '
  - 'Poslanec Andrej Babiš: Vážený pane předsedající, vážené kolegyně, kolegové, vážení
    spoluobčané, jsem velice rád, že tady můžu vystoupit, protože v neděli jsem neměl
    možnost říct všechno, co mám na srdci. Dnes tady projednáváme další návrh vlády,
    jak vzít důchodcům peníze. Ten hlavní problém, který my tady máme v mediálním
    prostoru, stokrát opakovaný, jsou nepravdy a lži, které stále dokola i pan premiér
    a vláda opakuje. '
  - 'Mě až včera napadlo, abych udělal - a já myslím... a já doufám, že to konečně
    všichni pochopí. Já jsem tady potkal děti ze základní školy, tady jsou taky děti...
    (Ukazuje vlevo na galerii pro veřejnost.) Nazdar... A když se zeptám dětí, jestli
    42 % je méně než 44,4, tak řeknou - ano. V neděli pan premiér ukazoval stejný
    graf, akorát on ho ukázal od roku 2020. (Ukazuje velkoformátový materiál.) A bohužel
    mě to nenapadlo dřív, jinak bych to ukázal v neděli. A ta hlavní lež je, že nám
    hrozí bankrot našich financí. Pan premiér říká, že když neuděláme něco, tak hrozí
    bankrot. '
  - 'Takže tady máme rok 2008 až rok 2013, a znovu opakuji, a milé děti, Evropa, Eurostat,
    které pan premiér občas zpochybňuje, ale je to objektivní statistika, eviduje
    zadlužení členských států Evropské unie poměrem absolutního dluhu vůči HDP. Takže
    tady máme to období od 2008 do 2013. Tam byl většinou ministr financí Kalousek,
    který teď chodí do médií radit. Nevím, co tam radí vlastně, mohl nám říct, proč
    navyšoval ten dluh z 28,1 na 44,4.  '
68. schůze:
  Poslanec Andrej Babiš:
  - '

    Já se nedivím té kritice. Divím se tomu, že mě třeba někteří poslanci, kteří kladou
    otázky, neposlouchají, když jim odpovídám na otázky. Ale to mně taky nevadí. Nedivím
    se té pozici, protože ona je úplně stejná, jakou slyším od hnutí ANO ve všech
    otázkách, které se týkají Evropské unie. Je to stejný případ, jako je to v případě
    Green Dealu, klimatického zákona, balíčku Fit for 55. Není těžké zjistit, a veřejnost
    s o tom může přesvědčit, co předcházející vláda prosazovala, jaké měla stanovisko,
    jaké měla rámcové pozice a jakým způsobem připravila mantinely pro naši vládu.
    A já říkám, že v řadě případů to bylo rozumné, někdy to bylo nerozumné, a najednou
    jako by tohle všechno nebylo, jako by toto nikdy neudělali, jako byste tuto evropskou
    politiku neměli a kritizujete nás za něco, co odpovídá tomu, co vy jste sami schvalovali
    a co vy jste sami dlouhodobě chtěli. Takže to celé potom nedává smysl. Nevím,
    jaké řešení migrační politiky byste si představovali. Možná, že bychom mezinárodní
    migraci nějakým způsobem zakázali, to je i určitě ideální řešení, jenom není pro
    tento reálný svět možné, takto věci ve skutečném světě nefungují. '
  - 'Dámy a pánové, ale omlouvám se za tu poznámku směrem k opozici, to ani není tak
    důležité, důležitá je shoda s tou rámcovou pozicí. Chci říct, že tato dohoda je
    pro nás výhodná, přináší rychlejší, přesnější vyřizování žádosti o azyl, které
    bude probíhat striktně v té zemi, kterou žadatel o azyl použije jako vstupní zemi
    do Evropské unie - důležité. Zároveň řeší nespravedlivou a ve svých důsledcích
    nebezpečnou situaci, kdy jsou některé země Evropské unie logicky vystaveny nesrovnatelně
    většímu náporu žádostí. To se týká dnes jižních zemí, ale brzy se to může týkat
    třeba i České republiky, nedělejme si iluze. Dohoda tak posiluje bezpečnost, posiluje
    bezpečnost České republiky, posiluje bezpečnost schengenského prostoru, a to je
    přece náš prvořadý a nejdůležitější zájem. Nová pravidla jsou z hlediska ilegální
    migrace mnohem přísnější, zajistí konec volného pohybu neregistrovaných cizinců
    po Evropě. A to je něco, proti čemu Česká republika dlouhodobě, dlouhodobě vystupovala. '
  - 'Závěrem bych chtěl říct, že se nám podařil určitý posun, a to dokonce významný
    posun, ale migrace nadále zůstává důležitým tématem a nejsme ještě blízko okamžiku,
    kdy tato dojednaná pravidla budou schválena. Už se mluvilo o tom procesu, už se
    mluvilo o postoji Evropského parlamentu a v tuto chvíli nevidím úplně velkou šanci,
    že v krátké době dojdeme k řešení nelegální migrace, které nabízí nebo přináší
    tento kompromis. '
  - 'Dnes jsem se zúčastnil těsně před začátkem této mimořádné schůze také online
    schůzky zemí, které zastávají podobnou pozici jako Česká republika. Jsou tam státy
    od Dánska přes Itálii po Rakousko, země, které dlouhodobě chtějí řešit, chtějí
    řešit nelegální migraci, chtějí ji řešit razantněji, než se řeší nebo neřeší dosud.
    My jsme aktivními členy těchto zemí a jednou z našich společných dohod a postupů
    je, že budeme chtít, abychom o nelegální migraci a jejím řešení jednali na Evropské
    radě na konci června a dospěli v závěrech k nějakým jasným stanoviskům právě v
    souladu s tou dohodou, která byla udělána na poslední Radě ministrů vnitra. (V
    sále je hlučno.) '
  - 'Výsledný kompromis tedy považuji za odpovídající zájmům České republiky, ale
    i za úspěch českého, dlouhodobého českého přístupu k migrační politice. Všimněte
    si i na tomto příkladu, že jsme v evropské politice opět dosáhli výsledku, který
    odpovídá principům, které jako Česká republika dlouhodobě zastáváme a prosazujeme
    a které se předtím - '
  - ' '
  - 'Místopředsedkyně PSP Klára Dostálová: Omlouvám se, pane premiére, a požádám levou
    část sálu o zklidnění. Děkuji. '
  - ' '
  - 'Předseda vlády ČR Petr Fiala: - a které se předtím prosadit nepodařilo. A je
    to proto, že naše evropská politika vychází ze znalosti Evropské unie, je konzistentní,
    čitelná, a jsme připraveni hledat dohodu s podobně smýšlejícími státy a dosáhnout
    potřebné většiny pro to, abychom rozumné dohody mohli udělat. A opět to jenom
    ukazuje, že principy, které naše vláda zastává v evropské a zahraniční politice
    - a to je, že konstruktivní spolupráce a hledání řešení funguje výhodněji než
    trucování a pouhé říkání ne, ne, ne na všechno, jak jsme to mohli vidět v minulosti
    -, tak jenom to potvrzuje, že tato zahraniční evropská politika se českým občanům
    vyplácí. '
  - 'A chtěl bych k tomu dodat i dvě věty jako předseda Občanské demokratické strany
    a jako člověk, který v této Sněmovně dlouhá léta zasedal ve výboru pro evropské
    záležitosti. Já musím říct, že tento výsledek jde přesně směrem, který jsme tady
    dlouhodobě prosazovali. My jsme dlouhodobě tvrdili, že jsme připraveni být solidární,
    že jsme připraveni do jisté míry sdílet břemeno migrační krize - to jsme ani nevěděli,
    že sami budeme zemí, která bude přijímat obrovské množství uprchlíků - ale že
    důrazně odmítáme kvóty, že požadujeme, aby se dělala preventivní opatření, že
    požadujeme funkční návratovou politiku, že požadujeme efektivní řešení na vnější
    hranici Evropské unie. To jsou všechno věci, které jsme tu dlouhodobě zastávali,
    a to jsou všechno věci, které se v tomto kompromisu objevují. Tedy, dámy a pánové,
    mohu konstatovat, že konečně uzrál čas na to, abychom tuto naši rozumnou a vyváženou
    pozici prosadili i na úrovni Evropské unie. Děkuji vám. (Potlesk v sále.) '
  - ' '
  - 'Místopředsedkyně PSP Klára Dostálová: Děkuji. Já přeji pěkné odpoledne, vystřídali
    jsme se při řízení schůze. Vystoupení pana předsedy vlády vyvolalo devět faktických
    poznámek... osm faktických poznámek, pardon. První je na řadě paní poslankyně
    Maříková, připraví se pan poslanec Babiš. Prosím, máte slovo. '
  - ' '
  - 'Poslankyně Karla Maříková: Děkuji za slovo, paní místopředsedkyně. Pane premiére,
    vy si tady protiřečíte. Na jednu stranu říkáte - dohoda není závazná. Na druhou
    stranu pak říkáte, že si budeme moct vybrat způsob solidarity. Takže buď přijmeme
    migranty, anebo zaplatíme výpalné. Asi tak, kdybychom to přeložili do češtiny.
    Pak říkáte, že členské státy nedokázaly sladit své priority. Ano, některé členské
    státy jako Česká republika nechtěly migranty. A co jste udělali vy? Vy jste je
    prostě prodali. Ber, anebo zaplať, protože on ty migranty už nikdo nechce ani
    za ty prachy. '
  - ' '
  - 'Místopředsedkyně PSP Klára Dostálová: Děkuji za dodržení času. Dále s faktickou
    poznámkou pan poslanec Babiš, připraví se pan poslanec Zlínský. Prosím. '
  - ' '
  - 'Poslanec Andrej Babiš: Pane premiére, vy jste neuvěřitelný manipulátor. A vy
    stejně manipulujete jak ten Green Deal. Hodinu a půl jsem včera vysvětloval tu
    vaši manipulaci. Tak za prvé - naše pozice 2018 skončila blokací těch kvót. Toto
    je pozice Hamáčka 2020. (Zvýšeným hlasem.) 20. října! Toto je titulek 24. září
    2020, Babiš říká - pokud nebudeme přijímat uprchlíky, nemůžeme je vracet! Solidarita
    nemůže být povinná! Podstata nového návrhu migrační politiky EU je nesmyslná!
    Vždyť vy jste vůbec nepochopil, o co jde. Vy mluvíte o registraci? Já nechci žádné
    migranty, aby se registrovali! Já nechci, aby vypluly ty lodě! Nechci! (Zvýšeným
    hlasem. Potlesk zleva.) '
  - 'Kdo bude odpovědný za tohle? Včera se potopila loď, 400 lidí bylo na palubě,
    59 zahynulo, 104 je zachránili. Vždyť vy jste je pozvali! Tady jde o tu Evropu!
    Ano, Česká republika, když Rakušan bude hlídat hranici, tak je tam zachytí. Ale
    tady jde o Evropu! O Evropu! Vy jste je pozvali! '
  - 'Solidarita nemůže být povinná, je to zásadní nesmysl! My jsme bojovali za to,
    aby ty lodě nevypluly! My jsme bojovali za to, aby ti pašeráci byli zlikvidováni.
    Vé čtyřka, vy jste je rozbili, vy jste je zradili! My jsme chtěli koupit čtyři
    lodě. Česká republika, osm milionů eur jsme dali na ten fond! Bůhví kde ty peníze
    skončily! Ano, oni měli pomáhat, abychom bojovali proti těm pašerákům! Takže je
    to nesmysl, neříkejte tady, že máte stejnou pozici jako my! '
  - 'My jsme nikdy nechtěli, aby přišli ti ilegální migranti, nemají se přijímat lodě,
    nemají mít tu naději, že je někdo přijme! Třicet tisíc opakovaně každý rok jste
    odsouhlasili! To je pro Evropu katastrofa, zradil jste Vé čtyřku... (Předsedající:
    Čas.) A vy vůbec nevíte, o čem mluvíte. (Předsedající: Čas, pane poslanče.) Já
    nevím, jestli vám to psal Růžička nebo Pojar. (Předsedající: Čas, pane poslanče.)
    Ale vy jste úplně mimo mísu. Nemá nikdo chodit ilegálně do Evropy! (Zvýšeným hlasem.)
    Nejsou tady víta... (Předsedající: Čas! - Předsedající vypíná mikrofon. Potlesk
    v sále.)  '
69. schůze: {}
7. schůze:
  Poslanec Andrej Babiš:
  - ' '
  - 'Místopředseda vlády a ministr vnitra ČR Vít Rakušan: Děkuji. Já už jenom dvě
    věty. Já už to nechci zdržovat, protože po vyjádření pana poslance Babiše - musíme
    si na to oslovení zvykat - je to už trochu legrační. '
  - 'Všimli jste si prosím vás někdo tady na Malostranském náměstí takových těch kontejnerů,
    kolem kterých chodíme všichni, když se opravovala fasáda tady? Tak prosím vás,
    fasádu Sněmovny nám opravovala kyperská firma Geosan. Tady teď asi ten poslední
    rok, jestli jste si toho všimli. Já nevím, jestli se to vysoutěžilo ještě za minulého
    vedení Poslanecké sněmovny, kdo to soutěžil, ale byl to Geosan. Je to stavební
    firma. A když už o tom pan poslanec Babiš hovořil, my jsme té firmě Geosan v Kolíně,
    a to je doložitelné, doteď za tu zpackanou zakázku nezaplatili a k tomu nám vyhotovovalo
    posudek ČVUT, podepsán panem děkanem, a bude to řešit lednové městské zastupitelstvo.
    Takže předjímat, že firmě, které jsme po dvou letech ještě nezaplatili, sjednáváme
    nějakou výhodu, a opravdu s tím, že opravovala Sněmovnu, jsem neměl nic společného. '
  - 'A co se týká paní Michalikové a jejího podnikání, já mám pocit, že to prověřoval
    FAÚ, nevím, jestli to bylo ještě někdy dřív, nebo za vás. K ničemu nedošel ve
    svých závěrech. A zase, umělé spojování podnikatelských aktivit paní Michalikové
    s těmi dary, které transparentně teď přišly na náš účet od jasně definovaných
    právnických osob. Dort pejska a kočičky. (Potlesk z pravé části jednacího sálu.) '
  - ' '
  - 'Místopředsedkyně PSP Jana Mračková Vildumetzová: Děkuji. Zeptám se, jestli se
    ještě někdo hlásí s přednostním právem. Takže pan předseda hnutí Andrej Babiš.
    Pane předsedo, máte slovo. '
  - ' '
  - 'Poslanec Andrej Babiš: Pane ministře, s tím FAÚ to máte popletené. Víte, jak
    to je? Já když jsem se stal ministrem financí, tak ten nejlepší ministr financí
    takzvaný, ten zakladatel ODS béčka, ten tam chodil a zneužíval to FAÚ na to -
    konkrétně proti Vondrovi a proti ódéesce. Já jsem tam byl jednou v životě. A potom
    všichni měli strach, že budu dělat stejné věci, to jsem nedělal. Tak vznikl tady
    výbor na kontrolu FAÚ, tady ve Sněmovně. Takže ono to bylo jinak. Ten policista,
    který vyšetřoval toho Michalika tehdá, aby ho dobře vyšetřil, byl povýšen, takže
    to nevyšetřil. Takže on to nevyšetřil a byl povýšen na šéfa FAÚ. Takže můžete
    si to dohledat ve vydavatelství Economia, tam to je všechno napsané, to jsou články
    dva šest, dva osm. Takže bylo to úplně jinak. Takže se to nevyšetřilo, ten policista
    byl povýšen na šéfa FAÚ. To je ta pravda. '
  - ' '
  - 'Místopředsedkyně PSP Jana Mračková Vildumetzová: Děkuji. Nyní se s přednostním
    právem přihlásil pan poslanec Jakub Michálek. Máte slovo. '
  - ' '
  - 'Poslanec Jakub Michálek: Já se už opravdu nechci vracet věcně k té problematice,
    kterou tu probíráme. Ale prostřednictvím paní předsedající bych se rád obrátil
    na pana poslance Babiše. Demokracie je i o schopnosti naslouchat jiným názorům,
    dokonce i názorům, které nejsou lichotivé. A není to poprvé, co jste reagoval
    na jiné názory tím, že své kolegy tady před námi všemi, před televizními diváky,
    před našimi rodinami označujete hanlivými nálepkami a urážkami. To na půdu Poslanecké
    sněmovny nepatří. Konkrétně je to disciplinární delikt. Takže vás žádám, abyste
    se toho zdržel do budoucna. Děkuji. (Potlesk z pravé části jednacího sálu.) '
  - ' '
  - 'Místopředsedkyně PSP Jana Mračková Vildumetzová: Nyní s přednostním právem...
    nehlásí se nikdo, ale s přednostním právem tady mám přihlášku předsedy hnutí SPD
    Tomia Okamury. Pane předsedo, máte slovo. '
  - ' '
  - 'Poslanec Tomio Okamura: Tak když tedy shrnu ten výsledek dnešní schůze, protože
    se už v tuto chvíli nikdo nehlásí do rozpravy, tak pan Vít Rakušan, ministr vnitra
    a předseda hnutí STAN, nám neřekl, ani pan Gazdík, ani pan Farský, nám neřekli,
    kdo je koncovým majitelem, tedy fyzickými osobami, nebo fyzickou osobou, která
    vlastní ty kyperské firmy v tom daňovém ráji, které jsou sponzorem STAN. To je
    první závěr, který tady je. Prostě to neřekne. Neřekne to, kdo je sponzoruje.
    Prostě ne a ne a ne. Neřekne to. (Smích v jednacím sále.) Na opakovaný dotaz neslyší.
    Je jak hluchý. Ale my víme, že hluchý není, že slyší dobře. '
  - 'Za druhé, pan Vít Rakušan, ministr vnitra a první vicepremiér a předseda hnutí
    STAN, odmítá odhalit tu zastřenou strukturu kyperských firem, já jsem to tady
    jasně popsal, aby lidé věděli, z jakých činností a od jakých podnikatelů pochází
    peníze, které sponzorují hnutí STAN. To je výsledek dnešní schůze. Takže nezbývá
    nic jiného než - my máme sesbíráno, poslanci hnutí SPD a poslanci hnutí ANO, už
    máme sesbíráno 40 podpisů na vytvoření vyšetřovací komise. Protože když to nechcete
    říct, tak je to potřeba vyšetřit. A my zítra to navrhneme jako první bod zítřejší
    schůze Poslanecké sněmovny a bude to samozřejmě o hlasování. Takže jestli vládní
    pětikoalice bude chtít, abychom skutečně bojovali za transparentnost a za to,
    a jestli má hnutí STAN čisté svědomí, tak zítra budete souhlasit, protože vy máte
    tady většinu 108 hlasů, vaše koalice, tak budete souhlasit s vytvořením sněmovní
    vyšetřovací komise, která tedy bude muset vyšetřit, když to nechce Vít Rakušan
    říct, kdo je koncovým majitelem, tedy fyzickou osobou, která vlastní ty kyperské
    firmy v daňových rájích, které sponzorují STAN. Dále bude se snažit odhalit tu
    zastřenou strukturu kyperských firem, aby lidé věděli, z jakých činností a od
    jakých podnikatelů ty peníze pocházejí. Protože - v uvozovkách - pan čistý, Vít
    Rakušan, to prostě nechce říct. Nechtějí to odhalit, nechtějí to přiznat. Protože
    nemají čisté svědomí. Takže když to nechtějí říct, tak to je jasné, ty důvody. '
  - 'Takže to je náš závěr a takové budou naše kroky zítra. Děkuji za pozornost. (Potlesk
    z levé části jednacího sálu.) '
  - ' '
  - 'Místopředsedkyně PSP Jana Mračková Vildumetzová: Také děkuji. Zeptám se, jestli
    se ještě někdo hlásí k pořadu schůze. Pokud tomu tak není, tak nyní přistoupíme
    k hlasování o návrhu pořadu schůze. Já zagonguji. Je tady žádost o odhlášení.
    Všechny vás odhlásím, poprosím vás, abyste se přihlásili svými hlasovacími kartami. '
  - ' '
  - 'A já nyní připomenu, o čem budeme hlasovat. Budeme hlasovat o návrhu pořadu 7.
    schůze Poslanecké sněmovny, tak jak byl písemně předložen s jedním bodem a tím
    je vysvětlení původu peněz financování hnutí STAN ze zahraničí. '
  - 'Takže já v tuto chvíli zahajuji hlasování. Kdo s tímto návrhem souhlasí, ať stiskne
    tlačítko a zvedne ruku. Kdo je proti, ať stiskne tlačítko a zvedne ruku. '
  - 'V hlasování pořadové číslo 2 bylo přihlášeno 179 poslanců, pro bylo 85, proti
    bylo 87. Návrh nebyl přijat a pořad schůze nebyl schválen. '
  - ' '
  - 'Tímto končím jednání dnešní schůze. Tím, že nebyl schválen tento pořad, připomínám
    ještě - ano, hlásí se, pan Farský. '
  - ' '
  - 'Poslanec Jan Farský: Děkuji za slovo, paní předsedající. Jenom pro stenozáznam.
    Nezpochybňuji hlasování, ale mačkal jsem "ne", a na sjetině mám "ano". Děkuji.
    (Smích, výkřiky a potlesk v jednacím sále.) '
  - ' '
  - 'Místopředsedkyně PSP Jana Mračková Vildumetzová: Děkuji. A ještě tedy připomenu,
    jelikož jsme neschválili pořad dnešní 7. schůze, tuto schůzi končím a připomínám,
    že dnes v 18 hodin budeme pokračovat v přerušené 6. schůzi Poslanecké sněmovny,
    a to bodem 68 - Žádost vlády České republiky o vyslovení důvěry. Děkuji. '
  - 'Ještě Radek Vondráček. '
  - ' '
  - 'Poslanec Radek Vondráček: Já bych jenom využil situace a připomenu členům ústavně-právního
    výboru, že bychom se teď na chviličku potkali u klavíru na organizační schůzku.
    Děkuji. '
  - ' '
  - 'Místopředsedkyně PSP Jana Mračková Vildumetzová: Přeji všem hezký den. '
  - ' '
  - '(Schůze skončila v 11.00 hodin.)  '
70. schůze:
  Poslanec Andrej Babiš:
  - ' '
  - 'Ministr dopravy ČR Martin Kupka  To je smutný příběh. Smutný příběh, co se stalo
    s Andrejem Babišem. Opustil úplně jakoukoliv odpovědnost vůči státu, rozhodl se
    pro rétoriku, která je už založena jenom na tónu nenávisti, vzbuzování nejtemnějších
    vášní a strašení. O množství lží, které jsme tu slyšeli, vůbec nemůže být řeč.
    Kdybych jenom zmínil Euro 7, tak to byla právě Česká republika a tato vláda, která
    tvoří hráz proti nesmyslným, nerealistickým návrhům. Ale to, co znamená skutečný,
    reálný boj s riziky, která si uvědomujeme, je důsledný postoj k zákonům, které
    v České republice platí, a to tato vláda v plném rozsahu garantuje. '
  - 'Boj s pašeráky znamená důsledné potírání pašeráctví a nelegální migrace. A přesně
    to se odehrává a odehrávalo v minulém roce, když například přes slovensko-českou
    hranici přecházelo větší množství nelegálních migrantů. Ale, prostřednictvím paní
    předsedající, nevzbuzujte tyhle vášně ve společnosti! Je to krajně nebezpečná
    hra, která vůbec, ale vůbec neodpovídá elementární odpovědnosti opozice, která
    se má hlásit k tradici demokratických opozičních stran. Tohle jste dávno opustili. '
  - 'Když jsem se díval na začátek vašeho projevu a tam nahoře seděly studentky a
    studenti, tak se vážně obávám o obraz, který si odnášejí z Poslanecké sněmovny.
    A dovolím si vás vyzvat: respektujte základní pravidla demokratického boje. Vzbuzováním
    těch nejtemnějších vášní, strašením účelovou citací ze zahraničního tisku se nikdo
    dobře do politiky nezapsal. A jestli se ANO vašimi ústy rozhodlo definitivně opustit
    elementární rovinu slušné politiky a bude se opravdu víc podobat nahnědlým hnutím
    než rozumné demokracii, tak... (Poslanci hnutí ANO tlučou do lavic.) '
  - ' '
  - 'Místopředsedkyně PSP Olga Richterová: Prosím o klid! Prosím, pan předseda předtím
    měl také možnost vystoupit v klidu. '
  - ' '
  - 'Ministr dopravy ČR Martin Kupka  Děkuji vám, že i tímto způsobem dáváte za pravdu
    rozboru toho, co jsme tady před malou chvílí slyšeli. Věřím, že pokud si to načtete
    ze záznamu nebo ze stenozáznamu, tak vám bude jasné, že tady Andrej Babiš překračuje
    daleko hranice elementární slušné opoziční politiky. (Potlesk zprava.) '
  - ' '
  - 'Místopředsedkyně PSP Olga Richterová: A nyní se z místa s přednostním právem
    hlásí pan předseda Babiš a já velmi apeluji... (Poslankyně Mračková Vildumetzová
    volá z pléna: Jaký bod navrhl pan ministr?) Ano, je to vystoupení s přednostním
    právem, takže upozorňuji, že nebyl navržen nový bod, nicméně myslím, že všichni
    rozumíme tomu, že nyní jde o vyjádření. (Poslanci volají z lavic.) '
  - 'Prosím, pan předseda má nyní příležitost vystoupit. Já důrazně žádám Sněmovnu,
    zachovejme důstojný prostor pro vyjádření, nechejme každému prostor zareagovat,
    jako to předtím platilo. Prosím, pane předsedo, máte slovo. '
  - ' '
  - 'Poslanec Andrej Babiš: Pane ministře, vy jste šťastný člověk, protože vy máte
    na starosti rezort, který my jsme vám předali ve stavu, že máte 300 kilometrů
    dálnic a obchvatů připravených. A když jsme my převzali ten rezort, tak v roce
    2014 bylo připravených 800 metrů. Takže já vám držím palce, abyste zrealizoval
    všechny ty naše projekty. Mimochodem, karlovarská dálnice, ty dva úseky, protože
    ona je přes tři kraje v Karlovarském kraji, tak ještě se tam nic neděje. A já
    jsem na ně tlačil, aby dálnice byla hotová 2026, teď je to 2027. Takže by bylo
    dobré, kdybyste se tomu věnoval. '
  - 'Takže vy jste šťastný člověk v tom, že já, když jsem šel do politiky, vždycky
    jsem říkal, že chceme něco ukázat. Máte tam za 10 miliard nádraží. Vy je všude
    budete otvírat - to je naše dílo, hlavně i to nádraží v Teplicích by bylo dobré,
    a bude hlavní nádraží a toto všechno. Takže vy jste dostal rezort, kde v podstatě
    toho moc nemáte, a je potřeba, aby vám Stanjura dal ty peníze. Já nevím, proč
    si půjčujete 30 miliard na SFDI, když pan ministr Bek říká, že si půjčí 45 miliard
    a potom tam mu to vezmou. No já tomu vůbec nerozumím. '
  - 'No zkrátka bylo by dobré, kdybyste udělal i nějaký PPP projekt. Praha-Tábor.
    To je taková dobrá trasa. My jsme udělali jediný PPP projekt, Havlíček, od revoluce,
    všichni o tom mluvili, takže ten se realizuje na Strakonicku, takže to by bylo
    fajn, abyste tohle udělal. '
  - 'A vy samozřejmě skvěle mluvíte. Vy jste byl mluvčí, ne? Vy jste skvělý mluvčí,
    který se vypracoval až na ministra. Takže říkám - klobouk dolů. A hezky mluvíte,
    já tak nedokážu mluvit jako vy, to vám závidím. Ale já nevím, o čem jste tady
    mluvil. Vždyť já jsem citoval jenom ze zahraničního tisku. Nebo vy zpochybňujete
    Focus nebo tohle? A ty rozhovory, že Němci se bojí dneska říkat nahlas pravdu,
    že Němci se bojí říct, že Angela to podělala s tím "(wir) schaffen das!", že jsou
    tam ty gangy, že se lidi bojí jít ven. Tak co je na tom? Co jsme zhnědli? V čem
    jsme zhnědli? My jsme vůbec nezhnědli. Takže není to pravda. Hnutí ANO jasně říká,
    že jsme svrchovaný stát, že nám nikdo nemá do toho mluvit, kdo u nás bude žít,
    a že zkrátka my jsme ukázali, že jsme solidární. '
  - 'My jsme podpořili vaši vládu ohledně ukrajinských uprchlíků, ale nikdy nepodpoříme
    ilegální migraci. A pan premiér to vůbec nepochopil, co se děje v Evropě. On vůbec
    nepochopil, že je to tvrdý deal, že tam každý bojuje za své zájmy. A já jsem rád,
    že dneska pan premiér potvrdil, že na rozdíl od Pirátů a STANu - vy máte toho
    zbytečného ministra, tam sedí na rohu - že nedovolíte, aby se změnila jednomyslnost.
    Že to je to místo, kde pan premiér může prosadit zájmy České republiky, a měl
    by teď žádat 40 miliard. '
  - 'Když dostali Řekové 3,4 miliardy eur, proč my nedostaneme ty peníze? Vždyť ta
    Vé čtyřka se má spojit a má zkrátka za to bojovat. A víte, jak se to dělá? Ty
    dealy tam? No, že když máte tu pozici něco bloknout, tak teď řeknete: My, V4,
    my chceme tolik peněz. Tak když dostali ostatní, proč bychom nemohli dostat my?
    Takže já jsem nepochopil vaše vystoupení. My jsme v tomhle konzistentní a zkrátka
    lidi si vyhodnotí, co jste říkali před volbami, co teď říkáte. '
  - 'A já znovu opakuji, že jste zkrátka lidi podvedli, že neplníte váš program, vždyť
    když si to přečtete, co tam máte napsané... A ještě k tomu našemu billboardu v
    října 2021. Já tady mám vlastně... (Ukazuje materiál.) Vy jste od počátku nikdy
    nevyhodnotili programové prohlášení vlády. My vlastně ani nevíme, co ta vaše vláda
    chce. Vy jste měli nějaké sliby před volbami, po volbách jste udělali pětikoalici,
    samozřejmě jste vyhráli s antibabišem, jiný program nemáte, tak potom jste udělali
    programové prohlášení vlády, to jste neplnili, teď jste ho změnili, nikdy jste
    ho nevyhodnotili, no. '
  - 'Takže já, když vyhodnotím ten billboard, tak důchody snížit - jste splnili. Auta
    zrušit - taky jste splnili. Startupy zdanit - splněno - navrhli jste zákon. Zvýšit
    daně - taky jste splnili. Trestat úspěšné splácení hypotéky penalizováním - taky
    splněno. A to nejlepší, co jste se nám smáli - uprchlíci, vítejte, ten Bartoš,
    Antifa - Bartoš byl v Antifě - Piráti jsou tady proto, aby zničili Evropu, to
    jsou ti aktivisti promigrantští, kteří vás řídí! Proč se necháte řídit těmi Piráty?
    (Zvýšeným hlasem.) Čtyři poslanci řídí celou vládu, vás vydírají, vy se jich bojíte?
    Já to nechápu. Takže to teď plníte taky. Uprchlíci, vítejte - tak to je ten program!
    Já nevím, o čem tady mluvíte. '
  - 'My naše sliby plníme. Děkuji. (Potlesk poslanců ANO.) '
  - ' '
  - 'Místopředsedkyně PSP Olga Richterová: Já jen pro pořádek konstatuji, že ani nyní
    nezazněl žádný návrh bodu pořadu, aby bylo zřejmé. '
  - 'S přednostním právem se hlásí pan ministr Kupka. Prosím. '
  - ' '
  - 'Ministr dopravy ČR Martin Kupka  Já jsem pozorně znovu poslouchal, a aby zazněl
    návrh, tak si dovoluji navrhnout bod Šíření nenávisti, prokazatelných nesmyslů,
    lží z úst Andreje Babiše. (Potlesk části poslanců.) '
  - ' '
  - 'Místopředsedkyně PSP Olga Richterová: Děkuji. A jelikož tímto už nemám nikoho
    přihlášeného, tak já zagonguji. Ještě se hlásí paní předsedkyně Schillerová. Prosím,
    máte slovo.  '
  Poslankyně Andrea Babišová:
  - '

    Pozměňovací návrh je v rozporu se směrnicí Work-life Balance a nárokem na pružné
    uspořádání práce. Využití čl. 22 směrnice 2003/88/ES vyžaduje předchozí vyjednání
    výjimky na úrovni orgánů EU. '
  - 'K těmto podstatným argumentům, které v tomto dopise byly nám všem adresovány,
    bych chtěl uvést za MPSV následující. My k tomuto návrhu, a já to tady budu říkat,
    zaujímáme neutrální stanovisko s ohledem na výsledek jednání výboru pro zdravotnictví
    a výboru pro sociální politiku, s ohledem na zavedení nároku na dovolenou takzvaných
    dohodářů. Opoziční i koaliční poslanci upozorňovali na riziko omezení dostupné
    lékařské péče. Další dohodnutá práce přesčas ve zdravotnictví je ryze dobrovolný
    - opakuji dobrovolný - institut, který je zvýhodněn příplatkem za práci přesčas
    ve výši 25 % průměrného výdělku. Nedochází k navýšení úvazku lékařů a zdravotníků.
    Žádný ze zaměstnanců s další prací přesčas nemusí souhlasit. Opatření by bylo
    zavedeno na dobu určitou pěti let, jež by mělo pokrýt dobu, než budou zajištěny
    další doplňující personální kapacity, poté dojde k derogaci. '
  - 'Pozměňovací návrh zavádí další dohodnutou práci přesčas v totožných intencích,
    jako tomu bylo v letech 2008 až 2013. I tento institut nebyl ze strany orgánů
    EU podroben žádné kritice. Článek 6 písm. b) směrnice 2003/88/ES není předmětným
    pozměňovacím návrhem porušen, neboť čl. 22 téže směrnice, takzvaný opt-out, zakotvuje
    právě výjimku z citovaného čl. 6, kdy mimo jiné pravidlo maximálně 48 hodin práce
    týdně včetně přesčasů nemusí být dodrženo. Pozměňovací návrh obsahuje všechny
    předpoklady pro zavedení výjimky dle čl. 22 směrnice 2003/88/ES včetně odst. 1
    písm. a), neboť je vyžadován předchozí souhlas pracovníka. Další povinné předpoklady,
    tedy vedení zvláštní evidence další přesčasové práce, zákaz jakýchkoli sankcí
    při odmítnutí práce přesčas a stanovení zvláštního dozoru ze strany orgánu SÚIP
    nad bezpečností práce včetně stanovení sankcí za nedodržení těchto podmínek. Využití
    čl. 22 směrnice 2003/88/ES nevyžaduje vyjednání předchozího souhlasu Komise, ale
    pouze aby Komise byla o využití čl. 22 vyrozuměna. Toto lze učinit i následně.
    Směrnice Work-life Balance není porušena, veškerá práva zaměstnanců vyplývající
    z této směrnice nejsou předmětným pozměňovacím návrhem dotčena a samotná směrnice
    Work-life Balance neobsahuje ustanovení o omezení pracovní doby ani práce přesčas. '
  - 'Tolik ještě, myslím, že i docela podrobné, ale zároveň argumentačně myslím jasné
    vypořádání těchto řekněme kritických připomínek, které tady vzešly ze strany kolegů
    z odborů. Děkuji vám za pozornost. '
  - ' '
  - 'Místopředseda PSP Jan Bartošek: Děkuji vám, pane ministře. Pozměňovací návrhy
    jsou uvedeny ve sněmovním tisku 423/6, který byl doručen dne 15. června 2023,
    a usnesení garančního výboru bylo doručeno jako sněmovní tisk 423/7. '
  - 'Otevírám rozpravu, do které eviduji několik přihlášek. Jako první vystoupí pan
    poslanec Milan Brázdil, připraví se paní poslankyně Andrea Babišová a další. Prosím,
    pane poslanče. '
  - ' '
  - 'Poslanec Milan Brázdil: Děkuji za slovo. Vím, že jsme ve třetím čtení a tady
    bychom měli (mít) jenom legislativně technické, ale tak jenom lehce vás zdržím. '
  - 'Při projednávání tohoto tisku, transpozice dvou směrnic Evropy, jsme žádali,
    abychom ji dostali na projednání zdravotního výboru. Nestalo se tak. Tak se to
    iniciativně vzalo na zdravotní výbor a hodně dlouze jsme o tom diskutovali. Závěr
    z toho byl, tady pracovnice - už nevím, jak se jmenovala, paní magistra, která
    tam byla z Ministerstva práce a sociálních věcí - říkala: nic nemůžete, nic do
    toho nedávejte, nic nemůžete, protože to je transpozice a cokoli uděláte, tak
    to je prostě špatně. A tak jsme se tam rozešli. Tak potom proč to vlastně do toho
    právního řádu dáváme? My nemůžeme nic? Evropa bude všechno jen diktovat a my ji
    jen musíme poslechnout? '
  - 'Tak tam vznikaly nápady, jak pomoci zdravotnictví, protože vy víte, že zdravotníci
    jedou především s tím, že mají hodně, hodně nadúvazků, a díky tomu vůbec máme
    dostupnou péči. Pak to dopadlo tak, že máme nějaké pozměňovací návrhy. Já bych
    teď upřel pozornost na jeden z nich. Prosím, nejedná se o navýšení nějaké přesčasové
    práce, ale jedná se o to, že lidé, kteří chodí do práce a měli by možnost mít
    přestávku v té práci, by mohli sloužit 24hodinovou službu, směnu. K čemu to povede?
    To odůvodnění. Vy víte, že tady existuje zákoník práce, ale i služební zákon.
    Zatímco hasiči a policie můžou mít 24hodinovou službu, mají i osmihodinovou, mají
    dvanáctky, mají i 24hodinovou. A ta jejich práce je úplně stejná jako například
    práce dejme tomu lékaře na záchrance. Taky má možnost odpočinout si mezi výjezdy.
    A tam na rozdíl od zákoníku práce oni nemají možnost si říct já to chci nebo nechci,
    tam je jim to nařízeno. Ale já jsem chtěl, aby to byla jenom možnost těch profesí,
    které mají možnost mít přestávku v té práci, aby mohli sloužit 24 hodin. '
  - 'Dámy a pánové, co se tím stane? Tady jsme před chvilinkou říkali, jak je důležité,
    aby kamioňáci dojeli domů a byli s rodinou. Ale já chci úplně to samé - aby se
    zmenšilo množství cest do práce. Dvanáctka - domů, druhý den dvanáctka, cesta
    domů, práce, cesta z práce. Větší čas na to strávit život pohodlněji, ale přitom
    nenavýšit množství odpracovaných hodin. To by mělo všechno zůstat, to by zůstalo.
    Někdo argumentuje - ale přece nemůžete, to byste mohli také jako lékaři udělat
    chybu. Ale tam je ta podmínka, že tam musí být přestávka na odpočinek. A to tam
    je, to tam je možné, v určitých profesích je to možné. '
  - 'Já vás tedy chci poprosit, vím, že na tom sociálním výboru jste dali zamítavé
    stanovisko, vím, že pan ministr říká: nemůžu nic dovolit. Ale já si nejsem jistý,
    jestli tohle nějaký soud řeší, že to se nesmí, když vlastně to možné je, samozřejmě
    v tom služebním zákoně, 24hodinová služba. Je to jenom možnost, musí s tím ten
    člověk souhlasit. Budou rádi souhlasit, budou víc s rodinou, bude míň spálené
    nafty, benzinu a přitom práce zůstane odpracovaná. Všechno bude tak jak doteď,
    kvalitní pohodové. Za mě, já vás chci poprosit, zkuste se zamyslet nad tím, jestli
    to je něco... To není žádné politikum. Každý, kdo by v takové práci mohl pracovat,
    tak se buď rozhodne ano, já to zvládnu, anebo to nezvládnu a nemůžu. '
  - 'Takže vás chci ještě jednou o to poprosit, je to pozměňovací návrh J. Dal jsem
    ho na poslední chvíli a je to jenom to, aby se umožnilo těm, kdo chtějí, aby mohli
    podle zákoníku práce vykonávat tu svou práci více než 12hodinovou. Děkuji vám,
    že mě alespoň pár z vás poslouchalo, a zkuste se prosím zamyslet. Děkuji. '
  - ' '
  - 'Místopředseda PSP Jan Bartošek: Děkuji. Nyní vystoupí paní poslankyně Andrea
    Babišová a připraví se pan poslanec Miroslav Janulík. Prosím. '
  - ' '
  - 'Poslankyně Andrea Babišová: Děkuji za slovo, pane předsedající. Vážené kolegyně,
    vážení kolegové, Česká republika je fenoménem v práci pro dohodáře. Velké množství
    našich občanů si takto vypomáhá v tíživé finanční situaci a kromě svého základního
    zaměstnání pracuje na dohodu. '
  - 'Velice mě těší, že pan ministr tady dneska obsáhle zdůvodnil pozměňovací návrh
    pana doktora Kaňkovského, který jsme probírali na výboru pro sociální záležitosti,
    protože si myslím, že tento pozměňovací návrh je velice důležitý pro to, aby u
    nás byla zachována kontinuita zdravotní péče pro občany České republiky vzhledem
    k tristnímu množství našich lékařů a zdravotnického personálu. Tak jak dobře uvedl,
    je to práce dobrovolná, tuto práci nelze nařídit a zcela jistě tento pozměňovací
    návrh pana Víta Kaňkovského podpoříme.  '
71. schůze:
  Poslanec Andrej Babiš:
  - '

    Takže námitku samozřejmě máte právo přednést, já ji tady značím, aby byla poznamenána,
    nicméně teď budeme hlasovat tak, jak to stanoví jednací řád, procedurální návrh,
    kdy nejprve budeme hlasovat protinávrh. '
  - ' '
  - 'Vzhledem k tomu, že hlasovatelný protinávrh zazněl jediný, a sice pana předsedy
    Radima Fialy, který žádá, aby bylo stanoveno to pevné datum hlasování na pátek
    25. srpna od 12.30 hodin, tak tento protinávrh, já nyní dávám hlasovat. '
  - 'Prosím, kdo je pro tento protinávrh pana předsedy Radima Fialy? Nechť zmáčkne
    tlačítko a zvedne ruku. Kdo je proti? '
  - 'V hlasování číslo 35 přihlášeno 147 hlasujících. Pro 62, proti 82. Tento návrh
    byl zamítnut. '
  - ' '
  - 'A nyní se tím dostáváme k návrhu pana předsedy Jana Jakoba, který stanovuje pevné
    datum hlasování dnes 26. 7. 2023 od 12.30. Hodin. '
  - 'Zahajuji hlasování a ptám se, kdo je pro? Nechť zmáčkne tlačítko a zvedne ruku.
    Kdo je proti? '
  - 'V hlasování číslo 36 bylo přihlášeno 149 hlasujících. Pro 86, proti 63. Konstatuji,
    že tento návrh byl přijat. '
  - ' '
  - 'A nyní ta námitka o postupu předsedající, prosím, máte samozřejmě na to plné
    právo, pane předsedo. Prosím. '
  - ' '
  - 'Poslanec Radim Fiala: Paní předsedající, vážená vládo, vy jste měli prvně nechat
    hlasovat námitku, protože já jsem chtěl zpochybnit, a vy jste to věděli váš postup,
    paní předsedající, při tomto hlasování. Takže jste měli první nechat hlasovat
    námitku a pak jste měli nechat hlasovat... (Paní místopředsedkyně nesouhlasí.)Tak
    si přečtěte zákon o jednacím řádu. A druhá věc je, že přednostní právo má právo
    vystoupit kdykoliv podle jednacího řádu. (Paní místopředsedkyně nesouhlasí.) Takže
    si přečtěte jednací řád a já tímto dávám námitku proti postupu předsedající. '
  - ' '
  - 'Místopředsedkyně PSP Olga Richterová: Děkuji. To je samozřejmě vaše právo. '
  - ' '
  - 'Byla tedy vznesena panem předsedou Radimem Fialou námitka proti mému postupu
    a Sněmovna rozhodne o tom, zda bude přijata. Já jsem už přivolala kolegyně, kolegy.
    Zahajuji hlasování o této námitce. Kdo je pro? Nechť zmáčkne tlačítko a zvedne
    ruku. Kdo je proti? '
  - 'V hlasování číslo 37 bylo přihlášeno 149 hlasujících. Pro 63, proti 86. Konstatuji,
    že námitka byla zamítnuta. '
  - ' '
  - 'My jsme tedy přijali návrh pana předsedy Jana Jakoba, vypořádali jsme se s protinávrhy
    a nyní se vracíme k přihlášeným, kteří zde mají jasné pořadí, které jsem rekapitulovala
    i předtím na úvod, a sice s přednostním právem před zahájením bodu číslo tři na
    71. schůzi se hlásí pan předseda Andrej Babiš. Dále je v pořadí s přednostním
    právem před zahájením bodu pan vicepremiér Marian Jurečka, a poté paní předsedkyně
    Alena Schillerová, poté pan předseda Tomio Okamura. Takto jsou ta pořadí přednostních
    práv a poté bychom měli otevřít samotný bod. Prosím, pane předsedo, můžete se
    ujmout slova. '
  - ' '
  - 'Poslanec Andrej Babiš: Takže vážení spoluobčané, dámy a pánové, slyšeli jsme
    slovo... '
  - ' '
  - 'Místopředsedkyně PSP Olga Richterová: Já se omlouvám, já vás ještě na chviličku
    přeruším a poprosím kolegyně a kolegy, kteří chtějí rozprávět, aby přešli do předsálí.
    Už je tady klidnější situace. Prosím, pane předsedo. '
  - ' '
  - 'Poslanec Andrej Babiš: Takže ještě jednou. Vážení spoluobčané, dámy a pánové,
    slyšeli jste slovo totality, ne slovo boží, totality! (Potlesk poslanců z hnutí
    ANO a zároveň potlesk poslanců z levé části sálu.) Ale možná tato totalita bude
    víc než slovo boží! Možná i toho se dočkáme. Mě pan poslanec strašně baví. Jako
    by zapomněl, že ten, kdo ho zplodil - tedy politicky. (Smích z levé části sálu.)
    Symbol korupce a zakladatel ODS béčka. Co tady četl tehdy, když byly ty obstrukce,
    nějaké knihy a zákony. No a pan poslanec tady mluvil o obstrukcích a kdo tady
    obstruoval? Já jsem tady neobstruoval. Pan poslanec asi zapomněl na to, že vy
    jste tady obstruovali EET několik let, 297 dní. A Dukovany, kterými se chlubíte,
    300 dní a stavební zákon, aby si starostové dělali ty kšeftíky, také 300 dní.
    To byly obstrukce! A my jako opozice, protože máme novou totalitu, my vlastně...
    kde my máme mluvit? Řekněte mi, kde máme vlastně mluvit? '
  - 'Provládní Česká televize, například včera večer tam byl pan ministr Výborný.
    Myslíte, že pozvali někoho od nás? Pan ministr Výborný fandí ukrajinskému obilí,
    a to ukrajinské kuře se salmonelou, tomu také fandí. Česká republika je jediná
    země, která tomu fandí. Ostatní bojují za své občany. A pan premiér, o tom chci
    mluvit, má ty své pořady. V neděli má Českou televizi, chodí tam sám. Stínového
    premiéra hnutí ANO Havlíčka nepozve pan aktivistický redaktor. Pan premiér má
    svůj pořad na CNN, pan premiér má svůj pořad v Deníku. Takže tato média, která
    vyhrála volby pětikoalice a které jsou součástí té nové totality, toho polistopadového
    kartelu... A díky nim tady většina věcí patří cizincům a tuto zemi natrvalo poškodily.
    Zásadně. '
  - 'Takže kde my můžeme mluvit? No, samozřejmě Česká televize, když my jsme byli
    ve vládě, vysílala Sněmovnu do rána. Když jsem cvičil v pět ráno, tak jsem ještě
    hodinu viděl Sněmovnu - opozice. Vzpomeňme si na pana Stanjuru, ten nám nedovolil
    chodit ani na WC! Museli jsme tady sedět jak v mateřské školce. Ne tady, musíte
    tady, co dělala tady stávající koalice? Pět klubů, každý dvě hodiny přestávky.
    To byly obstrukce, to byly obstrukce! Fakt jsme se to od vás nenaučili! Nenaučili.
    Já se ptám, kde tedy my můžeme mluvit? Když já jdu do televize, a už moc nechodím,
    ta redaktorka cituje vytržené z kontextu, že jsem něco řekl, vytržené z kontextu. '
  - 'Naši spoluobčané, je nejvíce baví ta videa. Ano, o mně byla videa, že blbě mluvím,
    a motýle a já nevím, co všechno - sandále, teď jsem se naučil, že sandále se říkají,
    ne sandály. No, ale o panu premiérovi ta videa, kde něco sliboval a kde sliboval
    plno věcí, to už je skutečně tragédie. To není ani sranda - tragédie, i když lidé
    si z toho dělají srandu. Takže jaký bod vlastně tady projednáváme? Podle mě je
    to bod okradení našich důchodců! Dobře posloucháte. (Potlesk z levé části sálu.)
    Okradení našich důchodců!  '
  Poslankyně Andrea Babišová:
  - '

    Dále hlavními principy ozdravného baličku má být štíhlý stát, jednoduchost a sociální
    smír. Žádný štíhlý stát ale v ozdravném balíčku nevidím. Kdy zrušíte tři zcela
    zbytečná ministerstva? Ministerstvo pro evropské záležitosti vzniklo kvůli českému
    předsednictví v Radě EU, to skončilo na konci minulého roku a zcela nadbytečně
    ministerstvo jste do dnešního dne nezrušili, stejně jako Ministerstvo pro legislativu
    a ministerstvo pro vědu, výzkum a inovace. Kdybyste měli ve svých řadách více
    schopných lidí, jako je například pan poslanec Svoboda, který zastává práci minimálně
    čtyř lidí, tak byste mohli ze dne na den zeštíhlit státní aparát o třetinu. Pak
    by byl náš stát opravdu štíhlý. '
  - 'Po lidech chcete, aby si utahovali opasky, ale vy sami si je neutahujete vůbec!
    Naopak rozhazujete peníze našich občanů na zahraniční cesty cizího státníka a
    jsme malá země, takže v ekonomicky špatné situaci, a nejsme velmoc, i když se
    někteří vaši ministři chovají, jako bychom byli velmocí, viz chování například
    pana ministra zahraničí Lipavského či paní ministryně obrany Černochové, kteří
    svojí iniciativou často předčí i chování svých amerických protějšků. '
  - 'Vaše vláda se označuje za pravicově konzervativní, ale svou hospodářskou politiku
    tímto směrem vůbec nevedete. Deficit České republiky by se měl snižovat pouze
    osekáváním výdajů, a ne zvyšováním daní. Nikdy by mě nenapadlo, že pravicovou
    vládu budu učit základy pravicové politiky. '
  - 'Dále by pan ministr financí měl rušit dotace, plošně. Měl by rušit celé rozpočtové
    kapitoly, a ne je snižovat jen o pár procent. '
  - 'Všichni renomovaní ekonomové označují ozdravný balíček za nekoncepční a nesystémový.
    Je to taková slátanina. Nejenže tato slátanina nepřispěje k výraznému snížení
    státního dluhu, ale navíc sníží ekonomický výkon země. Nesouhlasím s tímto ozdravným
    balíčkem zejména proto, že opatření dopadnou tvrdě na osoby samostatně výdělečně
    činné, na rodiny s dětmi a na důchodce, zatímco nabubřelého státního aparátu se
    dotknou jen letmo. Děkuji za pozornost. '
  - ' '
  - 'Místopředsedkyně PSP Olga Richterová: Já taktéž děkuji. A nyní je na řadě paní
    poslankyně Andrea Babišová, připraví se paní poslankyně Pokorná Jermanová. Paní
    poslankyně, ujměte se slova. '
  - ' '
  - 'Poslankyně Andrea Babišová: Paní předsedající, děkuji za slovo. Vážené kolegyně,
    vážení kolegové, dovolte mi, abych se dnes s vámi podělila o hlubokou kritiku
    návrhu konsolidačního balíčku vládnoucí pětikoalice, která nám předložila bez
    jakéhokoliv předchozího projednávání v širokém politickém spektru a bez jakékoliv
    komunikace s námi, s opozicí, svůj daňový balíček, který obsahuje velké množství
    nedomyšlených a nesmyslných návrhů. '
  - 'Mnohokrát z úst mých kolegů z opozice zaznělo, že předpokládaný návrh vlády není
    ani úsporný, ani konsolidační, ale je spíše daňovým balíčkem, který zatíží naše
    občany na neúnosnou míru a který mimo jiné porušuje veškeré sliby, které představitelé
    jednotlivých pětikoaličních stran a hnutí předkládali svým občanům a voličům v
    době volební kampaně. Mám teď na mysli především sliby, které prostřednictvím
    současného premiéra Petra Fialy slyšeli a četli opakovaně všichni občané této
    země a kde jim bylo slibováno nezvyšování daní a zvyšování životní úrovně. '
  - 'Tento konsolidační návrh je podle mě naprosto nepřijatelný a neodpovídá zájmům
    našich voličů a občanů této země. Návrh, který předkládá vláda, je plný opatření,
    která budou mít katastrofální dopad na naši ekonomiku, životní úroveň našich občanů,
    a především rozvoj této společnosti. Znovu se ukazuje, že vláda nedokázala připravit
    rozumný a vyvážený plán konsolidace naší ekonomiky. Namísto toho se snaží finančně
    zatížit občany, podnikatele, studenty, seniory a zadlužit budoucí generaci. Nebudeme
    zavírat oči před skutečností, že tento návrh bude mít nejtvrdší dopad na ty nejslabší
    ve společnosti. Jednání vlády je pokrytecké a bezohledné vůči seniorům, studentům
    a rodinám, které bojují s každou korunou. Nesmíme ignorovat fakt, že tento návrh
    se snaží naše zaměstnance potrestat za jejich tvrdou práci. Snižování mezd, zvyšování
    daní a omezení sociálního zabezpečení je ostuda. Naši pracující občané si zaslouží
    spravedlivou odměnu za svou práci a zabezpečení pro svou budoucnost, nikoliv další
    útoky na své peněženky. '
  - 'Navrhovaný konsolidační balíček je jasným důkazem vládního selhání a nekompetence.
    Je zcela zjevné, že pětikoalice nemá žádný smysl pro prioritu a není schopna dát
    dohromady plán, který by vyhovoval potřebám naší společnosti. Namísto toho se
    zabývá politickými hrami a snaží se udržet nějakou formu moci za každou cenu.
    Opozice se nebojí poukazovat na tyto nedostatky a hájit zájmy našich občanů. Budeme
    bojovat proti tomuto návrhu a budeme hlasitě říkat ne ke zvyšování daní a ne k
    zhoršování životních podmínek našich občanů. '
  - 'Zásadně nesouhlasím a nechápu, jak může vláda navrhovat snížení slev na dani
    pro manželku či manžela, zrušení slevy na dani za umístění dítěte, zrušení slevy
    na dani pro studenty a omezení svobody nepeněžních benefitů zaměstnanců. Tyto
    návrhy jsou útokem na rodiny, vzdělání a zaměstnance, kteří již nyní čelí finančním
    výzvám. '
  - 'A teď, když se podíváme na návrh zvyšování vyměřovacího základu pojistného na
    sociální pojištění osob samostatně výdělečně činných, zvýšení daně z nemovitostí,
    snížení prostředků z FKSP a další předpokládané nesmyslnosti, vidíme, že vláda
    se snaží tlačit naše občany do finančních potíží jejich osobních i rodinných rozpočtů.
    Tato navrhovaná opatření budou mít obrovský dopad na jejich životní úroveň, finanční
    stabilitu a přístup k důležitým službám. Tato vláda, která nedokáže pochopit potřeby
    a požadavky voličů a našich občanů namísto toho, aby podporovala rodiny, vzdělávání,
    zaměstnanost a kulturu, se snaží zvýšit své příjmy na úkor jejich. Vláda by měla
    sloužit občanům, a ne zatěžovat je dalšími daněmi a omezovat jejich možnosti. '
  - 'Podle analýzy, kterou vypracoval Výzkumný ústav práce a sociálních věcí, by průměrná
    domácnost po devíti větších daňových změnách z celého vládního balíčku přišla
    o 7 614 korun. Ústav hodnotil změny sazeb DPH, zavedení nemocenských odvodů pro
    zaměstnance, zvýšení progrese u daně z příjmů, odvodů živnostníků a daně z nemovitostí,
    zrušení školkovného, omezení slevy na manželku či manžela a daň z alkoholu, tabáku
    a hazardu. '
  - 'Nejméně by se chystaná opatření měla v průměru dotknout seniorů, nejvíce úplných
    rodin s dětmi. Nejvyšší příjem k ozdravení rozpočtu by stát získal od zaměstnanců
    z nového nemocenského pojištění. Průměrná domácnost podle analýzy na nemocenském
    pojištění zaplatí nově 2 723 korun, na odvodech živnostníků 2 233 korun, na výši
    daně z nemovitostí 431, z alkoholu 264 korun, z tabáku 403 korun, na daňové progresi
    465 korun. Školkovné průměrně bude znamenat ztrátu 832 korun a zrušení slevy na
    manželku či manžela 467 korun, celkem tedy 7 614 korun. Rodinnou situaci může
    zhoršit i snížení podpory stavebního spoření, podraží také bydlení. Daň z nemovitosti
    vzroste až na dvojnásobek. Průměrně velký byt v centru Prahy tak na zmíněné dani
    ročně podraží o 800 korun, v menších městech o něco méně. Rozpočet více zatíží
    také dojíždění. Roční dálniční známka podraží o 800 korun a kvůli přesunu z 10%
    do 12% sazby DPH podraží i veřejná doprava - 2 % by u ročního kuponu na pražskou
    MHD znamenalo 73 korun navíc. Přesun z 10% do 12% sazby čeká i centrální teplo
    nebo vodné i stočné. Více zdaněné budou také neřesti, jako je alkohol, tabák a
    hazard. Nepatrně zlevnit by naopak díky přesunu do nižší sazby DPH měly potraviny.
    Z devíti opatření by stát podle výzkumného ústavu získal 33,64 (?) miliard korun,
    Ministerstvo financí počítá s 27,5 miliardami korun. O největší část se postarají
    zaměstnanci. Z jejich nemocenského pojištění by mělo přitéct 12,23 miliard, jak
    spočítali experti.  '
72. schůze:
  Poslanec Andrej Babiš:
  - (Schůze zahájena ve 14.00 hodin.)
  - ' '
  - 'Předsedkyně PSP Markéta Pekarová Adamová  Vážené paní poslankyně, vážení páni
    poslanci, vážení členové vlády, zahajuji 72. schůzi Poslanecké sněmovny, na které
    vás všechny vítám. '
  - 'Prosím, abyste se přihlásili svými identifikačními kartami, protože jsem vás
    právě všechny odhlásila. Náhradní karty a jejich čísla platí tak, jak bylo již
    řečeno na 71. schůzi. '
  - 'Tuto schůzi jsem svolala podle zk. 51 odst. 4 našeho jednacího řádu na základě
    žádosti 56 poslanců. Pozvánka vám byla rozeslána ve středu 12. července tohoto
    roku elektronickou poštou. '
  - ' '
  - 'Musíme tedy nyní přistoupit k určení dvou ověřovatelů této schůze. Navrhuji,
    abychom určili poslance Stanislava Berkovce a poslance Hayata Okamuru. Má někdo
    jiný návrh? '
  - 'Nevidím nikoho hlásit se s jiným návrhem, proto zahajuji hlasování o předloženém
    návrhu na ověřovatele této schůze. Ptám se, kdo je pro? Kdo je proti? '
  - 'V hlasování prvním přihlášeno 109 poslanců a poslankyň, 107 pro, proti nikdo.
    Návrh tedy byl přijat. Konstatuji, že jsme ověřovateli 72. schůze Poslanecké sněmovny
    určili poslance Stanislava Berkovce a poslance Hayata Okamuru. '
  - 'Co se týče omluv, odkazuji na ty, které již zazněly na předchozí schůzi. Nicméně
    přibyly ještě další dvě omluvy. Bernard Josef od 13.30 do 16 hodin se omlouvá
    z pracovních důvodů, Okleštěk Ladislav se pak omlouvá z celého jednacího dne z
    důvodu zahraniční cesty. '
  - 'Nyní přistoupíme ke stanovení pořadu 72. schůze, jehož návrh je uveden na pozvánce.
    Připomínám, že podle zk. 54 odst. 7 zákona o jednacím řádu rozhodne Sněmovna pouze
    o pořadu uvedeném v žádosti. Nelze navrhnout žádnou změnu ani doplnění pořadu.
    Rovněž tak nelze rozšiřovat schválený pořad. Nicméně ještě před tímto hlasováním
    se přihlásil pan předseda Cogan s přednostním právem a pan předseda Babiš s přednostním
    právem. Následné přednostní přihlášky jsou až do samotného bodu. '
  - 'Nyní tedy vystoupí pan předseda Cogan a já vás, kolegyně a kolegové, žádám o
    ztišení. '
  - ' '
  - 'Poslanec Josef Cogan: Vážené kolegyně, vážení kolegové, já bych vás rád přivítal
    na této mimořádné schůzi. Já si dovolím rovnou navrhnout jménem pěti koaličních
    klubů, aby se dnes jednalo a hlasovalo i po 19., 21. a 24. hodině. Je to spíše
    z preventivních důvodů, ale zároveň víme, že (nesrozumitelné) odpoledne, tak si
    dovolím předložit tento návrh. Děkuji. '
  - ' '
  - 'Předsedkyně PSP Markéta Pekarová Adamová  Také děkuji. Jedná se o procedurální
    návrh, o kterém se hlasuje bezprostředně. Já tedy přivolám kolegyně a kolegy z
    předsálí a zopakuji, že pan předseda Cogan navrhl, abychom dnes jednali i hlasovali
    po 19., 21. i 24. hodině. '
  - 'Já tedy zahajuji hlasování o předloženém návrhu. Ptám se, kdo je pro? Kdo je
    proti? '
  - 'V hlasování druhém je přihlášeno 133 přítomných, pro 78, proti 19. Návrh byl
    přijat. '
  - ' '
  - 'Nyní tedy vystoupí pan předseda Babiš s přednostním právem, jak bylo avizováno. '
  - 'Já vás, kolegyně a kolegové, prosím, abyste své rozhovory přesunuli do předsálí,
    abyste se ztišili, abychom mohli vyslechnout vystoupení pana kolegy... Ještě jednou
    vás prosím o ztišení. '
  - 'Prosím, máte slovo. '
  - ' '
  - 'Poslanec Andrej Babiš: Vážení spoluobčané, dámy a pánové, možná máte pocit z
    našich vystoupení, že od revoluce naší zemi nejvíc ovlivňovala například ODS.
    A my o tom často mluvíme, ale kdybych se vás zeptal, kdo byl ve vládě nejdéle
    od revoluce, tak nevím, jestli byste to uhodli. Víte, kdo to byl? KDU-ČSL. Tak
    si představte, že KDU-ČSL byla ve vládách více než 18 let. Více než 18 let! A
    ODS 12,7. Teď nechci hodnotit, kdo kolik způsobil škody. Ale je to fascinující. '
  - 'A já jsem pana Jurečku minule žádal, aby se do mě netrefoval. Ona se blíží Země
    živitelka. Nebudu tady mluvit o olizování zlatokopek, ale vůbec nechápu, proč
    tady pan ministr mluví, že se podívá na výsledky celého holdingu Agrofert, a říká,
    že kdyby Andrej Babiš chtěl, tak že by měl na to nějaký vliv. Andrej Babiš, kdyby
    chtěl, tak ho zavřou, na to hned čekáte! Vždyť od nástupu vaší vlády vy stále
    říkáte všem vašim podřízeným - Agrofert ne! Červená! Největší počet kontrol. Finanční
    správa kontroluje jenom Agrofert! Policie řeší jenom Babiše a Agrofert! Stále
    chodím na policii, váš systém. Vy totiž ty vaše podřízené, ty zaměstnance, vy
    se s nimi vůbec... Jak bych to řekl? Že se k nim chováte zkrátka brutálně. Znám
    ty příběhy, jak jich vyhazujete z práce. Protože Babiš když byl ve vládě, tak
    zjistil, že je nějaký dobrý úředník, a ten dostal polibek smrti. Takže pan Jurečka,
    který dobře ví, dobře ví, že na to nemám žádný vliv, ano, a dobře ví, že ty dotace...
    zkrátka děláte maximum, abyste poškodili tu firmu. A že Vodňanská drůbež měla
    zisk? No tak asi měla. Miliardu investovala, snížila ceny energií. A hlavně -
    vodňanské kuře je kvalitní. Vodňanské kuře žere české obilí. Nežere ukrajinské
    obilí, často kontaminované. Doporučuju všem poslancům navštívit pumpu na odbočce
    do Průhonic, tam ho mají. Vodňanské kuře, je kvalitní a je skvělé. Vodňanské kuře
    žere české obilí. '
  - 'Česká republika mimochodem je jediná země, která akceptuje ukrajinské obilí.
    Maďarsko, Polsko, Slovensko nechtějí. Takže co se stane? Když vidím ty geniální
    komentátory v televizi. Říká: hrozí hlad! A jaký? Šéf OSN, toho znám taky. Bez
    komentáře. Nehrozí žádný hlad. Češi budou jíst ukrajinské obilí a české obilí
    budou jíst v Africe. Protože to obilí se vyveze do Hamburku a tam se to dá do
    lodě. Ne v Oděse. Neuvěřitelné, jak v tom mediálním prostoru vystupují tady lidi,
    kteří tomu vůbec nerozumějí.  '
73. schůze: {}
74. schůze:
  Poslanec Andrej Babiš:
  - '

    A ještě než vám udělím slovo, přečtu omluvy. Omlouvá se Blaha Stanislav od 14
    hodin z pracovních důvodů, Gazdík Petr od 15 do 17 z pracovních důvodů, Kasal
    David od 15 pracovní důvody, Němečková Crkvenjaš Zdenka od 14.30 zdravotní důvody,
    Richter Jan do 11.30 zdravotní důvody a Martin Dvořák od 14.15 do 18 hodin z pracovních
    důvodů. Toliko omluvy. '
  - 'Prosím, máte slovo. '
  - ' '
  - 'Ministr pro evropské záležitosti ČR Martin Dvořák  Vážená paní předsedající,
    vážené poslankyně, vážení poslanci, mě opravdu moc mrzí, že jsem rozrušil pana
    poslance Babiše. (Předsedající: Prostřednictvím.) Prostřednictvím paní předsedkyně
    mě to mrzí. Musím říct, že jsem bedlivě sledoval jeho životní pouť od prostého
    řadového pasivního člena KSČ až po předsedu vlády a jeho současné působení v parlamentu. '
  - 'Mám k tomu jenom dvě poznámky. Za prvé, jako člen parlamentu a bývalý předseda
    vlády by měl vědět, že ministra jmenuje prezident republiky na návrh předsedy
    vlády. To je legitimní, to máme v ústavě a tak to funguje, a co si o tom kdo myslí,
    je v tu chvíli úplně nedůležité. A druhá věc, jak jsem tak sledoval vaši dráhu,
    shrnul bych ji do jedné lidové moudrosti - z řepy ananas neuděláte. (Smích a potlesk
    zprava.) '
  - ' '
  - 'Místopředsedkyně PSP Věra Kovářová: Děkuji. Nyní pan místopředseda Bartošek.
    Prosím. '
  - ' '
  - 'Místopředseda PSP Jan Bartošek: V mnoha ohledech, pane předsedo Babiši, prostřednictvím
    předsedající... (Poslanec Babiš se hlásí k předsedající, poslanec Bartošek tedy
    vyčkává.) V mnoha ohledech, pane předsedo Babiši, spolu můžeme polemizovat - o
    nastavení daní a o spoustě věcí, ale jestliže říkáte, že nemám mluvit o demokracii,
    tady vás zklamu a budu o ní mluvit s každým, v kom budu vidět, že je potenciální
    riziko pro omezení svobod v této zemi, a já vás vnímám jako riziko pro Českou
    republiku. To znamená, budu mluvit o svobodě, budu mluvit o demokracii, a to z
    toho důvodu, že nechci, aby se vrátila doba, kdy prominentní synáčkové komunistických
    pohlavárů mohli studovat v cizině, zatímco řada běžných lidí nemohla studovat
    ani na gymnáziu, bylo jim odepřeno vzdělání, bylo jim odepřeno, aby dělali to,
    co mohli, ať už to bylo na základě politického názoru, nebo náboženského vyznání. '
  - 'Nejsme nová totalita, žijeme ve svobodné zemi, děláme všechno pro to, aby Česká
    republika byla svobodná, a jediným reprezentantem klientelismu a omezování svobod
    a rizika bezpečnostního do budoucna, co se týká České republiky, jste vy (Šum
    zleva.) - vy, a budu to říkat stále dokola a budu o demokracii mluvit a budu to
    dělat. A já pevně věřím, že stejným způsobem budou postupovat i moji kolegové
    a kolegyně, kteří chtějí žít ve svobodné zemi. Bohužel, jestli chcete být v Parlamentu,
    budete to muset poslouchat. Jestli vás to obtěžuje, složte mandát a jděte dělat
    byznys. (Potlesk zprava.) '
  - ' '
  - 'Místopředsedkyně PSP Věra Kovářová: Děkuji. Nyní pan předseda Babiš s přednostním
    právem. Prosím, máte slovo. '
  - ' '
  - 'Poslanec Andrej Babiš: Pane Bartošku, prosím vás... (Předsedající: Prostřednictvím.)
    Víte, můj táta je po smrti. '
  - ' '
  - 'Místopředsedkyně PSP Věra Kovářová: Pane předsedo, oslovujte, prosím, kolegy
    prostřednictvím předsedající. Děkuji. '
  - ' '
  - 'Poslanec Andrej Babiš: Jo, pane Bartošku, prostřednictvím paní předsedající (Předsedající:
    Děkuji.), za organizovaný zločin STAN. (Šum v sále.) Můj táta už zemřel, nemluvte
    o mém tátovi, protože budu používat taková slova, že se nebude divit tady paní
    předsedkyně. Můj táta byl vyhozen z práce v roce 1965. Nemusíte se usmívat, já
    se nestarám o vaši rodinu. Co vám je do mojí rodiny? Můj táta nebyl komunistický
    pohlavár, nebyl! Byl vyhozen z práce, byl rehabilitován v šedesátém osmém. Bratr
    mojí mámy emigroval 21. 8. 1968 a můj bratranec emigroval, měli jsme tři emigračky.
    Nevím, co se přiblble usmíváte stále. Když mně volávali (?) estébáci, proč nekupuji
    syrské fosfáty, co tam komunistický režim prodával zbraně, tak mi to vyčetli,
    ti estébáci, ti estébáci, co nás hlídali, mě, zaměstnance podniku zahraničního
    obchodu, abychom nekradli! Vy kradete a tady se nikdo nebojí, protože vy jste
    ta nová totalita, vy máte i tu policii, všechno máte pod sebou. Nemluvte o mém
    tátovi! Můj táta byl rehabilitován, zakládal zahraniční obchod a byl vyslán jako
    delegát do GATTu, to je světová WTO dneska, World Trade Center, v šedesátém devátém.
    Potom přišly prověrky a mého tátu chtěli odvolat. Já jsem tam chodil rok do školy
    a musel jsem se vrátit jako garance, že nebudeme emigrovat, že moji rodiče nebudou
    emigrovat, nebudou. Takže přestaňte lhát! Jste sprostý lhář. Můj táta nebyl žádný
    komunistický pohlavár, nebyl. Když se vrátil ze zahraničí, neměl kariérní postup
    a zachránil ho starý Barčák, ministr zahraničního obchodu, protože ho znal, a
    můj táta byl poctivej! Tak nemluvte, že byl komunistický pohlavár, toho jste si
    zvolili na Hrad! Takže si vyprosím, abyste mluvil o mém tátovi, protože fakt budu
    zlej, a je mi to úplně jedno, co bude tady řvát paní předsedající, úplně jedno. '
  - 'A já tady nemusím bejt, nemusím tady bejt. (Potlesk zprava.) Jaké jsem já riziko
    pro českou demokracii? Já jsem bojoval za Českou republiku! Ten váš Mlčoch z Brna,
    ten tam sedí na té Radě, a Viktor Orbán vám vyřídil tu výjimku, že jste dovezli
    minulý rok o 820 000 tun ropy navíc! Co to je? Vždyť jste se chtěli odstřihnout!
    Já jsem se této zemi už dávno zaplatil, protože jsem vybojoval 42 miliard korun
    navíc v rámci boje o peníze. A víte, jak jednal Nečas? Byl na hotelu. Volali,
    že by měl jít jednat, tak se báli zaklepat na dveře, aby neotevřela ta paní. Chudák
    Potměšil už je po smrti, aby to potvrdil. Já můžu jít do těch detailů. Nevyřídil
    nic. Čtyři noci a pět dní jsem blokoval Radu, protože mi Viktor řekl: Musíš být
    poslední! A na to musíte mít odvahu, nebo jak říká Topol, ty věci, ne? Tak já
    jsem se zaplatil, 42 miliard. A taxonomie. A žádný Green Deal jsem nepodepsal.
    Vyřídil jsem 500 miliard pro Modernizační fond. O čem vy mluvíte? '
  - 'Já jsem klidně po volbách v roce 2021, které jsme vyhráli - a vy jste se museli
    spojit pět stran - mohl vzít, i rok jsem tam mohl sedět. Prezident Zeman byl naštvaný.
    Mohl jsem rok sedět a psát panu premiérovi, předsedovi ODS: Nechcete jednat? On
    mi ani neodepsal. Klidně jsem se mohl tvářit a zatím jsem mohl udělat cokoliv.
    Vaše deagrofertizace, takové nesmysly, nikdo tam není z Agrofertu! Proč si stále
    vymýšlíte? '
  - 'Takže já nejsem ohrožení demokracie. Já jsem vám to odevzdal v mašličkách. 17.
    prosince 2021, červený koberec, kytky dostaly tady paní ministryně, dopis na rozdíl
    od Sobotky, kde byla na flipchartu nějaká blbost z angličtiny, protože taky jako
    premiér nemluvil anglicky, tak jsme vám to odevzdali v mašličkách, zemi šestou
    nejméně zadluženou, devátou nej(víc) prosperující. Takže už jsme devátí zadlužení,
    už jsme dvanáctí v prosperitě - sedmou nejbezpečnější, už jsme dvanáctí. My jsme
    vám to odevzdali. Tak jaké jsem já ohrožení demokracie? Jaké? Prohráli jsme volby,
    jasně. Ta osoba, ta čistota, co byla na Ústavním soudu - o tom nemluvíte, o jeho
    rodině, co tam mají a všechno? O tom se nemluví. Ten vám zařídil ten zákon, že
    jste mohli dělat ty koalice, ne? Tak kde jsem já vás ohrozil v demokracii? Neohrozil,
    tak si přestaňte vymýšlet. Vy jste měli média, vy je máte, vyhrála vám volby,
    tak přestaňte lhát. A hlavně jsem alergický na to, když vy mluvíte o tom, že můj
    táta byl komunistický pohlavár. Nebyl! A tři roky neměl zaměstnání, dělal skladníka
    a moje máma se o nás starala. Tak přestaňte lhát, na to jsem alergický. A budu
    zlej! Nemluvte o mojí rodině! To se budete divit. '
  - ' '
  - 'Místopředsedkyně PSP Věra Kovářová: Děkuji. Nyní s přednostním právem pan místopředseda
    Bartošek, poté paní ministryně Černochová. Prosím, máte slovo.  '
  Poslankyně Andrea Babišová:
  - ' '
  - 'Poslankyně Andrea Babišová: Děkuji za slovo. Já bych chtěla promluvit k panu
    poslanci Kaňkovskému prostřednictvím vás, pane místopředsedo. Pane poslanče, jestli
    jste mě dobře poslouchal, tak já jsem tam řekla, že jsme všichni v dobré víře
    schválili váš pozměňovací návrh. Tak jsem to tam opravdu řekla, je to na stenozáznamu.
    Já jsem vás nějakým způsobem nehanila a všichni víme, že jsme se snažili nebo
    vy na zdravotním výboru jste se snažili tuto situaci řešit. Že to dopadlo takhle
    a ta situace není ideální, je prostě holý fakt. Ale ještě jednou opakuji, já jsem
    sdělila, že jsme všichni v dobré víře v třetím čtení schválili poslaneckou verzi
    i s vaším poslaneckým návrhem. Děkuji. '
  - ' '
  - 'Místopředseda PSP Karel Havlíček: Děkuji. Poprosím pana poslance Philippa a poté
    pan poslanec Kasal. '
  - ' '
  - 'Poslanec Tom Philipp: Vážené dámy, vážení pánové, všichni víme, co pracujeme
    ve zdravotnictví, že lékaři pracují 50, 60, 100, 150 hodin měsíčně víc v přesčasové
    práci nebo v práci, kterou tráví v době noční a v sobotách a v nedělích. To, co
    se teď stalo, na tom vůbec nic nemění. Tady se vytváří dojem, že jsme přidali
    lékařům nějakou práci. Nepřidali. My jsme pouze ztransparentnili ten vztah mezi
    zaměstnavatelem a zaměstnancem, umožnili jsme, aby, když to bude v přesčasové
    práci, se započítávala ta mzda nebo ty finanční prostředky, které dostávají, do
    náhrad, to znamená do úhrady, když jdou na dovolenou nebo třeba když jsou nemocní.
    Ten vztah díky tomu, že bude transparentní, tak pro ty lékaře bude podstatně jednodušší
    a bude pro ně mnohem bezpečnější, protože ty dohody, které se tu dělaly, to znamená
    práce, která se nazývala jinak nežli službou, nazývala se různým dohledem nad
    pracovištěm a podobně, samozřejmě vystavovala ty lékaře i určitému nebezpečí,
    že v případě, že dojde k nějakému soudnímu sporu, tak vlastně nebudou řádně chráněni
    třeba pojistkou. To jsou všechno věci, které tento pozměňovací návrh napravuje
    nebo nějakým způsobem umožňuje zkvalitnit. '
  - 'Mně se opravdu nelíbí, že i kolegové, kteří jasně vyzývali k tomu, abychom udělali
    nějaký zásah, abychom umožnili transparentnější vztah mezi zaměstnancem a zaměstnavatelem,
    tak dneska naslinili prst, vidí, že ta situace je v terénu špatně pochopena, a
    místo aby ji vysvětlovali, aby byli rádi, že celkově můžeme tomu stavu lékařskému
    nějak pomoci, tak vlastně využijí té vlny nepochopení a chtějí se na tom trošku
    svést a udělat si na tom své PR. Mně se to opravdu nelíbí. Nezlobte se. '
  - ' '
  - 'Místopředseda PSP Karel Havlíček: Děkuji. Poprosím pana poslance Kasala. '
  - ' '
  - 'Poslanec David Kasal: Děkuji za slovo. Musím, vaším prostřednictvím (řečeno předsednictvím)
    reagovat na kolegu Toma Philippa, kterého si nesmírně vážím. Tome, nezlob se na
    mě, ale to tedy takhle určitě... '
  - ' '
  - 'Místopředseda PSP Karel Havlíček: Prosím, je třeba oslovovat řádně tak, jak se
    má. '
  - ' '
  - 'Poslanec David Kasal: Vaším prostřednictvím. Já už jsem to říkal předtím, vaším
    prostřednictvím. '
  - ' '
  - 'Místopředseda PSP Karel Havlíček: Rozumím tomu, ale měli bychom dodržovat pravidla. '
  - ' '
  - 'Poslanec David Kasal: Nezlob se na mě, ale z hlediska toho, co jsi teď říkal,
    jak to mám tedy vysvětlit, když se na mě obrátí management a řekne mně, jakým
    způsobem? A přednesl jsem to i na zdravotním výboru - odpověď jsem nedostal. A
    tam jasně zaznělo, jak bude vykládaný ten zákon. Protože na ten zákon, který se
    má schválit, jsou tři názory. Nebylo mně odpovězeno. A všechny managementy to
    budou chtít, aby se podle toho zařídily. Takže to vůbec takhle není, to není žádný
    slinění prstů. '
  - 'A chtěl bych se tedy zeptat v rámci toho. Součástí výuky je například u každého
    oboru čtyřicet, padesát služeb ročně. Ty jsou tedy součástí práce, nebo jsou součástí
    výuky, když už se o tom budeme bavit? '
  - ' '
  - 'Místopředseda PSP Karel Havlíček: Děkuji. Pan poslanec Kaňkovský a poté přihlášen
    s faktickou pan poslanec Mašek. '
  - ' '
  - 'Poslanec Vít Kaňkovský: Ještě jednou dobrý večer. Chci poděkovat paní kolegyni
    Babišové, prostřednictvím pana předsedajícího, vážím si vašich slov. '
  - 'A potom ještě fakticky. My tady mícháme teď dvě věci. Jedna věc je kritika vůči
    poslaneckému návrhu mého a dalších šesti kolegů týkající se možnosti uzavřít dohodu
    na další dohodnutou práci přesčas a druhá věc je transpoziční část, která přináší
    povinné přestávky v práci. To byl problém, kterým jsme se taky velmi intenzivně
    zabývali už během přípravy připomínkového řízení, řešili jsme to s kolegou Maškem,
    potom už v rámci legislativního procesu s kolegou Brázdilem. My jsme skutečně
    měli velkou snahu nějakou výjimku najít v možnosti té transpozice, protože já
    to vím od našich mladých lékařů, sloužit dva víkendy nebo tři víkendy místo jednoho,
    to skutečně je velké narušení rodinného života, to si všichni velmi dobře uvědomujeme.
    A většina lékařů radši upřednostní sloužit jeden nabitý víkend, byť se z toho
    potom půl týdne nějakým způsobem zvrávorává, ale je to menší narušení rodinného
    života. Bohužel jsme i po dotazech Evropské komise tuto výjimku nenašli. To znamená,
    to nebylo součást nějakého pozměňovacího návrhu nebo nějaké vůle Ministerstva
    práce a sociálních věcí, to bohužel byla transpozice. A já jsem velmi proevropský,
    ale v tomto případě říkám směrem k Evropské komisi - tady bys nám měla nechat
    větší vůli, protože zdravotní systémy v jednotlivých zemích nejsou uniformní a
    každá ta země by si tuto část měla ošetřit po svém. '
  - ' '
  - 'Místopředseda PSP Karel Havlíček: Děkuji. Pan poslanec Mašek. '
  - ' '
  - 'Poslanec Jiří Mašek: Děkuji, vážený pane předsedající. Vážení ministři, vážený
    pane senátore, kolegyně, kolegové, já bych rád zareagoval na Toma Philippa, který
    vyzýval k tomu, že bychom to měli lidem vysvětlovat. Takže bych vás rád vyzval
    a zeptal se, proč jste dneska nikdo z koalice nepřišli to vysvětlovat do Devadesátky
    na ČT a zůstal jsem tam sám? Čekal jsem, že tam přijde nějaký specialista. (Potlesk
    poslanců ANO.) Takže to je jedna poznámka. '
  - 'Druhá poznámka. Já si většinu věcí nechám do svého vystoupení, ale musím reagovat,
    pane ministře. Včera zase na Třistašedesátce mluvil předseda těch mladých lékařů
    a řekl, že to prostě předjednáno nebylo, že nic jasného není do budoucna, že tam
    žádné sliby nejsou a oni na žádné sliby nejdou. Byla to poměrně bouřlivá debata
    ještě s prezidentem Kubkem. A ta otázka je největší problém, pane doktore Kaňkovský.
    Já jsem byl jeden z iniciátorů, že se s tím něco musí dělat. Ale dělali jsme to
    strašně narychlo a dodatečně se ukázalo, že tam je jedna veliká chyba. A ta chyba
    je v upřednostnění hlavního pracovního poměru, dělání všeho legálně, aby to všechno
    bylo zaplacené. Ale hlavní pracovní poměr vám umožní být maximálně 12 hodin v
    práci. A my tady jedeme systém řadu let, že jsme 8,5 hodiny v práci, přerušíme
    to dohodou o pracovní činnosti, která je na jinou činnost, je to svým způsobem
    podfuk a pak ten lékař pokračuje zase v hlavní pracovní činnosti. Ale upřednostnění
    hlavní pracovní činnosti neumožňuje delší práci než 12 hodin. Ty přestávky virtuální
    typu, že někdo bude střídat ve tři hodiny ráno, je nesmysl. Takže my jsme se dostávali
    do slepé uličky a já jsem trošku doufal, že to senátoři opraví tohleto, což se
    bohužel nestalo. Obě verze jsou v tomhletom chybné, obě verze zavírají dveře organizátorům
    zdravotnictví rozepisovat služby jako doposud. Ta situace je prostě horší a my
    s tím nemůžeme souhlasit, musí se to upravit. Děkuji. (Potlesk poslanců ANO.) '
  - ' '
  - 'Místopředseda PSP Karel Havlíček: Děkuji a poprosím pana poslance Zlínského. '
  - ' '
  - 'Poslanec Vladimír Zlínský: Vážený pane předsedající, děkuji za slovo. Dovolte,
    dámy a pánové, abych se vyjádřil taky k této problematice. Jsem taky lékař, tak
    jsem si těchto služeb užil taky do sytosti během svého života a věřte tomu, že
    to byly služby divoké, protože sloužím na ušním, tak mnohdy to bylo skutečně velmi
    náročné. '
  - 'A já jsem si dal schůzku se zástupcem těch mladých lékařů a podle toho, co říkal,
    tak ti mladí lékaři jsou zoufalí. Takže to, že oni nechápou takzvaně dobře míněnou
    novelu, já to chápu tak, že to byla jenom jakási jiskřička, která v nás vznítila
    tu suchou slámu, protože všímáte si toho, že ty protesty lékařů se opakují s nějakou
    periodicitou? Protože se v nich nastřádala jakási nespravedlnost za to, jakým
    způsobem se k nim ten stát a ta společnost chová. Takže oni to v sobě střádají
    a pak už stačí jenom trochu a prostě vybublá to tímto způsobem. Já se přiznám,
    že mě to taky překvapilo, ta bouřlivá reakce a možná to svědčí o tom, že bychom
    si měli více všímat, co se v tom zdravotnictví děje, a více komunikovat se zástupci
    těch lékařských organizací, aby nedocházelo k těmto nedorozuměním. Děkuji za slovo.  '
75. schůze:
  Poslanec Andrej Babiš:
  - '

    Děkuji, tolik asi ode mě z úvodu. Já se samozřejmě ještě přihlásím v rozpravě
    ke svým dvěma pozměňovacím návrhům. Jeden se bude týkat právě dočasného snížení
    sazby DPH na položky související s bydlením, abychom aspoň někde těm českým občanům
    pomohli. A druhá věc, která mě opravdu trápí, a znovu říkám, mám za sebou tu zkušenost,
    vím, kolik stojí vypravení pohřbu nebo svatby, a můžou to být řády tisíců, pokud
    se jim zdraží ještě ve finále květiny jako takové. Takže druhý pozměňovací návrh
    bude k tomuto. Děkuji. (Potlesk poslanců ANO.) '
  - ' '
  - 'Místopředsedkyně PSP Věra Kovářová: Děkuji, paní místopředsedkyně. Nyní je přihlášen
    s přednostním právem před návrhem pořadu pan předseda Andrej Babiš. Prosím, máte
    slovo. '
  - ' '
  - 'Poslanec Andrej Babiš: Dobrý den, vážení spoluobčané, dámy a pánové, vážený pane
    premiére - vím, že nikdy tady nesedíte, když my mluvíme, nebo když já se snažím
    na vás mluvit. Vy jste, pane premiére, včera vystoupil, měl jste tiskovou konferenci,
    kde jste komentoval moje včerejší vystoupení. Říkal jste, že jste měl možnost
    slyšet moje vystoupení, které vyvolává otazníky, možná ale spíše nad tím, jestli
    předseda Babiš si je vědom toho, co říká. Předseda Babiš si je vědom toho, co
    říká. A ta moje reakce - vy tady říkáte, že soubor urážek, lží, útoků na jednotlivé
    osoby. A kdo tady koho urážel? Já jsem jenom reagoval na to, že ten vás zbytečný
    ministr, teď jsou tady dva, ten zbytečný, co tady sedí, ministr pro EU - vy žádného
    ministra pro EU nepotřebujete, ani toho ministra zahraničních věcí nepotřebujete,
    to všechno zvládne pan Pojar, to je jediná kompetentní osoba, s vámi. Máte tam
    šerpu. Takže ten váš zbytečný ministr, on mě urážel, on tady mluvil o tom de facto,
    že lžu, kradu, podvádím a dělám špinavou práci. A já jsem jenom reagoval. Protože
    já se nenechám urážet nějakou nulkou, jak říkal pan prezident Klaus. Který tady
    jenom sedí, abyste vykazovali, jako že když pan Výborný půjde jednat s řetězci
    a bude snižovat ty ceny, tak on tady bude dělat tu stafáž. Vy říkáte, že lidi
    mají šetřit, tak proč vy nešetříte, proč ho nedáte pryč? I s celým zbytečným kolektivem?
    Vy na Úřadě vlády můžete propustit okamžitě 100 lidí. Takže pane premiére, já
    jsem reagoval na urážky. A reagoval jsem, jak jsem reagoval. '
  - 'Potom bylo téma, že vlastně můj táta byl nějaký komunistický pohlavár. A já si
    nenechám urážet moji rodinu, ani mého tátu, který je po smrti. Takže vy na mě
    útočíte, vy mě urážíte. Vy mě urážíte. A já jsem reagoval, tak jak jsem reagoval.
    Reagoval jsem jak Babiš v roce 2013. '
  - 'Tady přišla mládež se na nás podívat. (Na galerii hostů.) '
  - 'Takže zařiďte, pane premiére, aby mě vaši ministři a váš koaliční partner, který
    s námi seděl v Sobotkově vládě, neurážel! Neberte si do pusy moji rodinu, na to
    jsem fakt alergický. Strašně alergický. A moje tvrzení tady říkáte o nové totalitě,
    tak já jsem to tady včera vysvětloval, co je to nová totalita. Já jsem to tady
    četl, že to je Česká televize a Český rozhlas, kde ty rady volí politici, a vy
    je teď ovládáte a vy chcete navyšovat poplatky. Takže tady mládež - nevím, kolik
    je tady mladých lidí, asi 100 nebo 60, každý má mobil, a kdyby náhodou se chtěli
    dívat na Českou televizi na mobilu, tak budou za to platit poplatky. Tito mladí,
    kterým jste vzali slevu na jízdné! Kterým závidíte, nebo nechcete, aby pracovali
    jako brigádníci, proto je zdaníte! Proč my bychom měli zase platit České televizi?
    Dáváme 7 miliard, nikdo neví, kam ty peníze jdou. A my navrhujeme, aby Česká televize
    a Český rozhlas byly financované jiným způsobem. Tak jak se o tom mluví, BBC,
    jak to financují na Slovensku, v Německu, je ta debata. '
  - 'A já jsem to včera četl, co je ta nová totalita. Takže vy jste zase reagoval,
    protože vy nejste schopen tady reagovat. Říkáte, že jsme agresivní, nervózní.
    Já jsem úplně v pohodě, mně se to tu celkem líbí. Já jsem sem moc nechodil, teď
    jsem chodím (se smíchem), mluvím tady, nečtu nějaké projevy jalové, jako vy jste
    četl na Zemi živitelce projev, kde vás vypískali. A ani jste nevěděl, co čtete
    vůbec. Protože vy o tom zemědělství a potravinářství, které se snažíte dále destruovat,
    nic nevíte. Ne, my jsme v pohodě. A pravdu má Karel Havlíček, že vy dneska skutečně
    mluvíte jak ten Milouš Jakeš. '
  - 'Takže, pane premiére, prosím, zařiďte, aby mě ten váš zbytečný ministr neurážel.
    Vám nevadí, že napadá hejtmana Královéhradeckého kraje, pana Červíčka, který se
    zachoval skandálně, protože naše stínová vláda přijela do Hradce Králové a on
    nás přivítal? No co si to dovolil? A tady ta nula ze STANu ho kritizuje. Pan Červíček
    - dostane asi další polibek smrti - je zodpovědný politik, který se snaží pro
    Královéhradecký kraj udělat maximum. A když my jsme byli ve vládě, já jsem byl
    premiér, tak on byl tak urputný a tu nemocnici v Rýmařově jsme řešili tolikrát,
    že nakonec mě udolali a přesvědčili, i když původně ta nemocnice měla stát, nevím,
    heliport, a nevím, co všechno si tam vymýšleli, tak nakonec jsme společně odsouhlasili
    300 milionů pro tu nemocnici a jsem rád, že se začne stavět. '
  - 'Ano, pan Kuba, pan hejtman, ten nás nevítal na Zemi živitelce, protože po tom,
    co jsem navrhoval, aby pan premiér šel do Bruselu nebo byl prezidentem, a pan
    Kuba by byl určitě skvělý premiér, tak ten radši nepřišel nás vítat v Českých
    Budějovicích. Takže to jsou ty spolupráce. My když jsme byli ve vládě, tak jsme
    spolupracovali s opozicí. '
  - 'Takže pane premiére, měl byste bránit svého hejtmana proti té nulce, tady co
    sedí. A já jsem reagoval na lži a urážky. A reagoval jsem způsobem roku 2013.
    Potom jsem byl obviňován, že jsem ohrožení demokracie, tady všichni tleskali.
    A můžete mi vysvětlit, jak já ohrožuji tu demokracii? Co to vlastně ta demokracie
    pro vás je? Ten váš polistopadový kartel? To je ta demokracie, že nikdo nemůže
    kritizovat? '
  - 'My jsme za doby našeho vládnutí vytvořili jasná pravidla hry. My jsme prosadili
    nominační a služební zákon. Sice blbě, protože jsme tehdy nevěděli, že vlastně
    státní tajemník, který spadá pod náměstka ministra vnitra - tehdy si to Chovanec
    uzurpoval, mělo to být pod vládou - bude víc než ministr. Ano, řídit stát jako
    firmu. Vím, že stát není firma, ale řídit stát jako firmu jde. Protože ve firmě
    jsou jasné strategie, jasná pravidla, jasné úkoly, jména, termíny. No, ale to
    nešlo. Takže aspoň jsme prosadili ten nominační služební zákon, abyste si tam
    nedodávali stovky těch vašich spolustraníků. A my jsme dělali výběr kandidátů
    na všechny funkce. Jak vy vybíráte teď šéfa GIBSu nebo...? Paní ministryně Černochová
    byla dokonce ve výběrové komisi, myslím že na NÚKIB, kde byl pan Řehka.  '
  Poslankyně Andrea Babišová:
  - ' '
  - 'Poslanec Jiří Mašek: Vážená paní předsedající, kolegyně, kolegové, jednak bych
    chtěl velmi ocenit komplexnost sdělení své kolegyně Ivy Mádlové, která to detailně
    probrala všechno. Zároveň chci říct, že podporuji samozřejmě její pozměňující
    návrh, a zároveň chci také vyjádřit to, že včera tady probíhala diskuse na toto
    téma krátce také a pan ministr Stanjura řekl, že jsme my měli možnost osm let
    to změnit. Já jenom chci připomenout, že těch osm let bylo období růstu reálných
    mezd a ty ženy nebyly v takovém řekněme diskomfortu finančním, jako se to děje
    dneska, kdy už sedm čtvrtletí po sobě klesá reálná mzda a v současnosti je to
    asi pokles o 25 %. '
  - 'Ale teď bych to chtěl odpolitizovat, protože tady je opravdu hrozba menstruační
    chudoby, a je to hrozný slovo, tak jako je tady hrozba chudoby i obecné a k té
    už dochází. Takže kdybychom teď se tady domluvili a právě otázku těch menstruačních
    pomůcek naprosto apoliticky řešili, protože ten podíl na tom, jak na tom dneska
    jsme, máme asi všichni, opozice i koalice, tak si myslím, že by to byl dobrý dárek
    pro ženy. Srovnali bychom se s vyspělou Evropou. A tady bych vás chtěl vyzvat,
    abychom se tady na tom shodli a abychom ženám dali pěkný dárek. Děkuji. '
  - ' '
  - 'Místopředsedkyně PSP Olga Richterová: Děkuji pěkně. Pan poslanec Patrik Nacher
    nyní se svou reakcí na průběh debaty a potom paní poslankyně Renata Oulehlová.
    Prosím. '
  - ' '
  - 'Poslanec Patrik Nacher: Děkuji, paní místopředsedkyně. Já jsem také chtěl poděkovat
    za ten příspěvek mojí kolegyně, pod ten pozměňovací návrh jsem se připodepsal
    a chtěl bych využít toho a této faktické poznámky, abych se zeptal tady nepřítomného
    pana ministra financí nebo někoho, kdo by ho mohl zastoupit, možná nám to vysvětlí
    pan zpravodaj, který tady poctivě sedí - jaká je ta logika těch změn tedy v těch
    přesunech v DPH? Proč vy jste i přes ty všechny věci, které jste říkali, mezi
    květnem a srpnem do té nižší sazby přehodili noviny, ale třeba ty menstruační
    pomůcky zůstaly v té základní sazbě? Proč v té základní sazbě zůstala kojenecká
    voda a některé třeba nezdravé potraviny jsou v té nižší sazbě? Mě by zajímala
    ta elementární logika za prvé toho návrhu a pak těch změn, které jsou součástí
    toho komplexního pozměňovacího návrhu. Jestli by se s tím tady mohl někdo popasovat,
    jestli to je možné? Abychom měli my a ti, co to poslouchají, nějakou zpětnou vazbu.
    Jaká logika vás vedla, že některé položky jste tedy změnili a přeřadili a některé
    ne? A v čem je ta logika? Myslím si, že si to občané zaslouží. Děkuji. '
  - ' '
  - 'Místopředsedkyně PSP Olga Richterová: Děkuji pěkně a nyní paní poslankyně Renata
    Oulehlová. Prosím. '
  - ' '
  - 'Poslankyně Renata Oulehlová: Dobrý den. Vážená paní předsedající, děkuji za slovo.
    Vážené kolegyně, vážení kolegové, žijeme v době, která je náročná, kdy propad
    mezd je na třech procentech, kdy 750 000 domácností pobírá různé dávky, což je
    přibližně 2,5 milionu lidí, je to meziroční nárůst o 50 %. A když si představíte
    maminku samoživitelku, která má dvě dcery, a všechny už si musí kupovat menstruační
    pomůcky, tak je to pro tu rodinu opravdu, ale opravdu velká zátěž. Je to, když
    to úplně řeknu, je to zátěž vlastně pro každou rodinu, kde je více žen. Já bych
    tady chtěla poprosit všechny kolegyně, všechny ženy, prosím, zapomeňme v tomto
    případě na politickou příslušnost, ale buďme kolegiální ke všem ženám, které ty
    menstruační pomůcky potřebují, které je nakupují, a pojďme zkusit společně tu
    daň změnit. Děkuju pěkně. '
  - ' '
  - 'Místopředsedkyně PSP Olga Richterová: Děkuji. Paní poslankyně Ivana Mádlová dále
    s reakcí. Prosím. '
  - ' '
  - 'Poslankyně Ivana Mádlová: Děkuji. To bude jenom kratičké. Já jsem ještě v rámci
    té potravinové banky zapomněla říct, že v současné době se ty vložky mohou vydávat
    jenom do registrovaných sociálních služeb. To znamená, že tam nemůže přijít žena
    zvenku. To je ještě pro vás důležitá informace při tom rozhodování. Děkuji. '
  - ' '
  - 'Místopředsedkyně PSP Olga Richterová: Děkuji. A vracíme se do obecné rozpravy
    k paní poslankyni Andree Babišové. Nicméně načtu omluvu, omlouvá se pan poslanec
    Milan Wenzl od 18.15 hodin ze zdravotních důvodů. '
  - 'A prosím, paní poslankyně, ujměte se slova. '
  - ' '
  - 'Poslankyně Andrea Babišová: Paní předsedající, děkuji za slovo. Já bych jenom
    chtěla krátce reagovat na moji předřečnici, moji kolegyni, paní poslankyni Ivanu
    Mádlovou. Jsem také připodepsaná k jejímu pozměňujícímu návrhu, co se týče snížení
    sazby DPH pro menstruační pomůcky. Já bych jenom chtěla připomenout dávný příběh,
    bylo to za hluboké totality, kdy vyhořely jedny z největších papíren v Československé
    republice tehdy a byl velmi akutní nedostatek menstruačních vložek a toaletního
    papíru. Z té doby se datuje malá básnička, já si dovolím ji tady ocitovat, není
    na tom nic vulgárního a zní asi takto: Money, money, nejsou vložky, co si dáme
    mezi nožky? My jsme holky z dědiny, postačí nám noviny. '
  - 'Vzhledem k tomu, že dneska navrhujete noviny do 12% sazby DPH, tak jenom velice...
    (Potlesk z lavic ANO.) jenom prostě doufám, že tady toto není nějaká reakce a
    že se nám tady tato básnička nesplní. A bylo by velice vhodné a záhodné, aby i
    ty hygienické prostředky, co se týče menstruace, z 21 % přešly do sazby 12%. Moc
    za to prosím za všechny kolegy, kteří jsou připodepsáni k tomuto pozměňujícímu
    návrhu. Děkuji. '
  - 'A nyní bych se věnovala již svému bodu. Dovolte mi, abych vás dnes oslovila s
    tématem, které se bezprostředně týká projednávaného konsolidačního balíčku a předložených
    pozměňujících návrhů pod čísly 3124 a 3125, které zde předložila včera paní kolegyně
    poslankyně Alena Schillerová a které mají zásadní dopad na životy našich zaměstnanců.
    Mluvím tady o benefitech a o snížení prostředků na fond kulturních a sociálních
    potřeb. Tyto benefity jsou pro mnohé zaměstnance nejen odměnou, ale i důležitým
    motivačním prvkem. Na české zaměstnance dopadá v této chvíli jedna rána za druhou.
    V minulém roce poklesly reálné mzdy o 7,5 % a jejich propad pokračuje i v roce
    letošním. Spotřebitelské ceny za posledních pět let vzrostly o více než 40 %.
    Podle aktuální zprávy MPSV, která shrnuje výsledky dopadu energetické inflace
    na domácnosti v České republice, dosáhla ztráta kupní síly v červnu roku 2023
    v porovnání s červnem 2021 pro průměrnou českou domácnost 63 299 korun. Průměrná
    domácnost dle publikovaných údajů ztratila 5,6 % svého čistého příjmu. '
  - 'A aby toho nebylo málo, vláda nachystala úsporný balíček na záchranu veřejných
    financí, který právě nyní projednáváme. Je pravda, že veřejné finance jsou v opravdu
    nedobré kondici, ale není to vinou zaměstnanců. Je to vinou politiků, kteří přijímali
    zákony, které oslabily příjmovou část rozpočtu. Nyní by za to měli zaplatit ti,
    kteří vysoký deficit nezavinili. Zaměstnanci, důchodci, rodiny s dětmi, zaměstnavatelé. '
  - 'Navrhované snížení daňového odpočtu na benefity na polovinu průměrné mzdy je
    krátkozraké a kontraproduktivní. Tento limit zhruba 20 162 korun je naprosto nedostačující.
    Asociace malých a středních podniků a živnostníků České republiky to již zdůraznila
    ve svém prohlášení. Tato opatření jsou pro stát ztrátová, protože se sníží spotřeba
    ve službách. A navrhuje, aby roční limit na jejich daňové osvobození (byl) alespoň
    na úrovni 70 % průměrné měsíční mzdy. '
  - 'Co to tedy znamená pro naše zaměstnance a co to bude znamenat pro zaměstnavatele
    a firmy, které se snaží motivovat své zaměstnance k lepším výkonům? Zmírnění zabezpečení
    zaměstnanců může mít následující negativní důsledky.  '
76. schůze:
  Poslanec Andrej Babiš:
  - '

    A zítra, tedy ve středu 27. září, pak budeme v 9 hodin pokračovat v přerušené
    77. schůzi, a sice sněmovním tiskem 488, což je konsolidace veřejných rozpočtů.
    Čtvrtek 28. září je státním svátkem a v pátek dle dohody z grémia Poslanecká sněmovna
    nejedná. '
  - 'Na závěr mi dovolte vás informovat o tom, že ve dnech 14. a 15. září byly na
    74. schůzi Poslanecké sněmovny projednány body návrhu pořadu 76. schůze číslo
    139, 140, 141, 103, 104 až 111, 113 až 117 a 119, bod 2, 125, 126 a 128, 12, 16,
    23, 24, 89 a 93. Tyto si prosím škrtněte. O tomto není potřeba hlasovat, ty nebudou
    součástí schváleného pořadu 76. schůze. '
  - 'To je z mé strany vše a nyní poprosím, paní poslankyně a páni poslanci, abyste
    se k návrhu pořadu vyjádřili i vy, a jako prvního mám přihlášeného pana předsedu
    Marka Bendu. Prosím. '
  - ' '
  - 'Poslanec Marek Benda: Vážená paní místopředsedkyně, vážené dámy, vážení pánové,
    já bych chtěl, jak jsem avizoval již na politickém grémiu, navrhnout, abychom
    podle zk. 53 stanovili, že dnes je možné jednat i po 19., 21. a 24. hodině, včetně
    meritorního projednávání zákonů. Činím tak na návrh pěti koaličních klubů. Pevně
    doufám, že těch devět bodů, které byly domluveny na grémiu, budou ukončeny dříve,
    ale kdyby náhodou se nám protáhlo jednání o programu, tak abychom věděli, že těch
    devět bodů chceme dnes dodělat. '
  - ' '
  - 'Místopředsedkyně PSP Olga Richterová: Děkuji. Už jsem přivolala kolegyně a kolegy
    z předsálí. '
  - ' '
  - 'Budeme tedy hlasovat o procedurálním návrhu, abychom dnes jednali i hlasovali
    po 19., 21. i 24. hodině, bude-li to třeba. '
  - 'Zahajuji hlasování. Kdo je pro tento návrh? Nechť zmáčkne tlačítko a zvedne ruku.
    Kdo je proti? '
  - 'V hlasování číslo 2 se účastnilo 143 poslankyň a poslanců, pro 74, proti 63.
    Konstatuji, že tento návrh byl přijat. '
  - ' '
  - 'My tedy můžeme jednat i hlasovat po 19., 21., popřípadě i 24. hodině. (Hluk v
    jednacím sále.) '
  - 'A nyní - zrekapituluji seznam nyní přihlášených... (Připomínky k hlasování konzultuje
    předsedkyně Schillerová s dalšími poslanci.) K hlasování? Paní předsedkyně zkontroluje
    hlasování, tak posečkám. (Vyčkávání na kontrolu hlasování.) Prosím, pan poslanec
    k hlasování. Prosím. '
  - ' '
  - 'Poslanec Milan Feranec: Děkuji, vážená předsedající. Jenom k hlasování. Záznam
    hlasování neodpovídá mojí vůli, takže zpochybňuji hlasování o programu. (Výkřiky
    z místa: O prodloužení.) O prodloužení, omlouvám se. '
  - ' '
  - 'Místopředsedkyně PSP Olga Richterová: Takže zazněl návrh na zpochybnění hlasování. '
  - ' '
  - 'Budeme tedy hlasovat nejprve o zpochybnění. Bude-li přijato, poté opětovně o
    procedurálním návrhu. '
  - 'Zahajuji hlasování. Kdo je pro zpochybnění tohoto hlasování? Nechť zmáčkne tlačítko
    a zvedne ruku. Přednesl ho pan poslanec Feranec. Kdo je proti? '
  - 'V hlasování číslo 3 bylo přihlášeno 143 hlasujících, pro 134, proti 0, čili zpochybnění
    bylo přijato. '
  - ' '
  - 'Nyní všechny odhlásím. Prosím, opět se přihlaste svými identifikačními kartami.
    Ještě jednou přivolám případně kolegy a kolegy z předsálí. Tak, již se počty začínají
    ustalovat. '
  - ' '
  - 'A my přistoupíme k opětovnému hlasování o procedurálním návrhu pana předsedy
    Bendy o tom, že dnes můžeme jednat i hlasovat i po 19., 21. i 24. hodině. '
  - 'Zahajuji hlasování. Kdo je pro tento návrh? Nechť zmáčkne tlačítko a zvedne ruku.
    Kdo je proti? '
  - 'V hlasování číslo 4 bylo přihlášeno 142 hlasujících, pro 76, proti 66. Konstatuji
    tedy, že i tento podruhé hlasovaný návrh byl přijat. '
  - ' '
  - 'Budeme tedy jednat i hlasovat, bude-li třeba, i po 19., 21. i 24. hodině večerní.
    (Hluk v jednacím sále.) '
  - ' '
  - 'Nyní se vracíme tedy k rekapitulaci přihlášek, kdy jako první se s přednostním
    právem hlásí pan předseda Andrej Babiš a jako druhý je přihlášen pan místopředseda
    Karel Havlíček. (Předseda Babiš přichází k řečnickému pultíku s objemnou taškou.)
    Prosím, ujměte se slova. Ještě poprosím kolegyně a kolegy, kteří chtějí něco řešit,
    prosím, debatujte v předsálí. Děkuji. Prosím. '
  - ' '
  - 'Poslanec Andrej Babiš: Takže dobrý den, vážená paní předsedající, kolegyně, kolegové,
    vážení spoluobčané, máme tady začátek nového týdne a další kauzu významného člena
    vlády a nejedná se o nikoho jiného než o ministra vnitra Víta Rakušana. '
  - 'Já už jsem v minulosti tady navrhoval, abychom konečně projednali tady na plénu
    kauzu Dozimetr. My jsme historicky měli od revoluce x kauz. Byli tady různí politici
    a podnikatelé a úředníci, který zkrátka rozkrádali veřejné finance, a ty kauzy
    potom nějakým způsobem skončily. Ale ještě nikdy v historii naší země jsme neměli
    tak pečlivě a dlouho budovaný organizovaný zločin, mafiánskou strukturu, která
    tady vlastně působí už dvacet let. Začínali v Zlínském kraji, kde postupně získali
    vliv na tamní politiky a dělali kšefty. Oni se přesunuli do Prahy, Středočeský
    kraj, a finále bylo v tom, že získali post ministra vnitra. Teď se ukázalo, že
    pan ministr vnitra, stejně jako jeho spolustraník Gazdík, vlastnil šifrovaný telefon,
    který běžně využívají mafiáni, jako například hlavní hrdina kauzy Dozimetr Michal
    Redl. Gazdík, poslanec Gazdík, kvůli této skutečnosti a stykům s Redlem rezignoval
    na post ministra vlády a z vedení STAN. No a co teď pan ministr Rakušan, co tehdy
    říkal: 22. června 2022 tvrdil, že jako ministr vnitra šifrovaný telefon má a nikdy
    ho nepoužil, že Gazdíkovi řekl, že ho má rozšlapat a vyhodit z okna. Přitom měl
    stejný telefon, stejný, a ne ten ministerský, ne od Národního bezpečnostního úřadu,
    ne, ale od soukromé firmy.  '
77. schůze:
  Poslanec Andrej Babiš:
  - '

    My jsme nikdy nezpochybnili kvalitu F-35, ale současně jsme jasně říkali to, že
    si máme nechat udělat minimálně dvě kvalifikované nabídky a diskutovat nad jejich
    posouzením z úhlu pohledu ceny za investici, z úhlu pohledu ceny za provoz, z
    úhlu pohledu logistiky, personálu a tak dál. A jasně jsme řekli, že dva roky je
    dostatečná doba na to, aby se obě tyto nabídky, minimálně tyto dvě nabídky, porovnaly,
    abychom možná dotlačili potenciální dodavatele ještě k dalšímu snížení ceny, a
    poté abychom se definitivně rozhodli. '
  - 'A my jsme pochopitelně vždycky byli pro transatlantické partnerství, ale nesmí
    to být na základě servility a na základě nesebevědomého vyjednávání. To je vše.
    (Potlesk poslanců hnutí ANO.) '
  - ' '
  - 'Místopředsedkyně PSP Věra Kovářová: Děkuji. Nyní pan poslanec Růžička s faktickou
    poznámkou, poté pan předseda Jakub Michálek. Prosím, máte slovo. '
  - ' '
  - 'Poslanec Pavel Růžička: Děkuji, paní předsedající. Já bych vzkázal přes vás panu
    poslanci Žáčkovi: Pane poslanče Žáčku, jste sprostý lhář! Nic takového jsem na
    semináři neřekl. Já jsem tam neřekl, že chceme zrušit 2 %. Já jsem řekl, že to
    přehodnotíme. A přehodnotit to můžeme směrem dolů, anebo nahoru. A pokud ODS brzdí
    rozvoj těžké brigády, brzdí to, že se mají modernizovat pandury, protože dva roky
    náměstek Šulc blokuje modernizaci zbraňové stanice, protože je lobbista jedné
    firmy. My bychom už to dávno udělali, my bychom už ty pandury zmodernizovali tak,
    abychom doplnili čtvrtou brigádu rychlého nasazení, aby měla v této krizi s Ruskem
    sto procent pandurů. Vy to všechno zdržujete! A ještě tady poslanec Žáček, prostřednictvím
    paní předsedající, říká lži! Lži a lži! (Potlesk poslanců hnutí ANO.) '
  - ' '
  - 'Místopředsedkyně PSP Věra Kovářová: Děkuji. Nyní s faktickou pan předseda Jakub
    Michálek, poté pan předseda Babiš. Máte slovo. '
  - ' '
  - 'Poslanec Jakub Michálek: Děkuji za slovo, vážená paní místopředsedkyně. Vážené
    kolegyně, vážení kolegové, já jsem tady mluvil o platech ústavních činitelů, jmenovitě
    politiků, soudců, státních zástupců. A musíme si skutečně spočítat ty počty. Protože
    politiků je 200 v Poslanecké sněmovně, několik málo navíc ve vládě k tomu, 81
    senátorů, dohromady to dává nějakých 300 lidí. Soudců a státních zástupců je přes
    3 000. To znamená, pokud se díváme na rozpočtový dopad, a teď projednáváme konsolidaci
    veřejných rozpočtů, tak drtivou část z té půl miliardy korun, kterou tvoří tyto
    úspory na snížení toho budoucího růstu, tvoří právě představitelé justice. To
    není žádný útok, to jenom popisuji fakta, abychom si srovnali. To znamená, pokud
    vy to z toho vypouštíte, tak zase jakoby zadlužujete stát o další půl miliardy
    korun k tomu, aby se... nebo 400 milionů, ať jsme přesnější, takže budeme vyplácet
    vyšší a vyšší platy, které nejsou ale ničím kryté. Zase je to všechno na dluh.
    A to je ten důvod, proč o tom mluvím. '
  - 'K tomu osobnímu útoku od pana Babiše. Zase, prostřednictvím paní předsedající,
    vytáhl nějaký starý článek z Blesku. Tak já to tady opravdu musím uvést na pravou
    míru, to tvrzení, co psal Blesk, že jsem močil na francouzskou ambasádu. Nevím,
    proč to opakuje, protože to je blbost. Já to tady uvedu na pravou míru, aby se
    to už neopakovalo, jo? Byl to chodník u zašlého baráku, který nemá nic společného
    s ambasádou. Nebyla to francouzská ambasáda, nebyla to zeď, ale byl to chodník.
    Není to samozřejmě věc, na kterou bych byl hrdý, mrzí mě to (pobavení v sále),
    ale občas má každý z nás asi akutní potřebu, a když není žádná jiná možnost, tak
    je to asi lepší, než aby to skončilo nějakou nehodou. (Smích v sále.) Já to jenom
    říkám, aby se ta blbost neopakovala. Děkuji. (Potlesk poslanců hnutí ANO.) '
  - ' '
  - 'Místopředsedkyně PSP Věra Kovářová: Děkuji. Nyní s faktickou vystoupí pan předseda
    Andrej Babiš, připraví se pan poslanec Flek. Prosím, máte slovo. '
  - ' '
  - 'Poslanec Andrej Babiš: Já jen, pane poslanče, prostřednictvím paní předsedající
    (se smíchem), že tady je krásná fotka, jak močíte, tak já nevím... Močil jste
    na francouzskou ambasádu, vy náš poučujete protokolem, tak fajn. '
  - 'Já bych poprosil pana Žáčka - a ten seminář byl skvělý na F-35, prostřednictvím
    paní předsedající, pan Žáček tady není - aby nám tedy ukázal ty nabídky i v režimu.
    Ale já bych ho chtěl poprosit hlavně proto, protože on je zakladatelem ÚSTR. On
    ví všechno, co se tady stalo po revoluci. A takový pan poslanec Michálek se narodil
    v roce 1989, jo? A tady nám něco vykládá. A já když mluvím o nové totalitě, tak
    samozřejmě mluvím o jiné totalitě. O tom, že jediný správný názor v České republice
    má pětikoalice a provládní média. Tak kdyby pan Žáček mohl udělat seminář, kde
    by panu Michálkovi vysvětlil, proč byly skartovány svazky StB - 30 000! A on spolupracoval
    s Langošem. Jestli je pravda, že se prodával lustrák za 200 000? Jestli je to
    pravda. Co se tady dělo po revoluci. Jak je to možné, že ti skuteční estébáci
    skartovali ty svazky? Vy tady mluvíte o něčem, co vůbec nevíte, co to je. To by
    bylo fajn, pan Žáček vlastně má na to všechny předpoklady, určitě bychom si mohli
    připomenout tu revoluci, jak to bylo. Bylo by to zajímavé. '
  - 'Já bych chtěl jenom na závěr říct, že já jsem vždy respektoval a plně respektuji
    soudní rozhodnutí a principy demokratického právního státu. Proto: Omlouvám se
    panu Miroslavu Kalouskovi za slova vyřčená při zasedání Poslanecké sněmovny Parlamentu
    České republiky dne 11. 7. 2018 (Předsedající: Čas.), že rozkrádal Ministerstvo
    obrany a zabil lidi přes padáky. Cez padáky. Děkuju. (Potlesk poslanců hnutí ANO.) '
  - ' '
  - 'Místopředsedkyně PSP Věra Kovářová: Děkuji. Nyní pan poslanec Flek s faktickou
    poznámkou, připraví se pan poslanec Jiří Mašek. Prosím, máte slovo. '
  - ' '
  - 'Poslanec Josef Flek: Děkuji, paní předsedající. Vážená paní ministryně, vážení
    kolegové, kolegyně, já bych se v krátkosti vyjádřil, co tady zaznělo k semináři
    o F-35. Protože jsem ho pořádal, tak bych k tomu chtěl něco říct. Jsem rád, že
    pan předseda, vaším prostřednictvím, Andrej Babiš uznal, že to byl pěkný seminář.
    Za to děkuji. Jen je škoda, že jste nevydržel do konce, vaším prostřednictvím,
    protože tam bylo řečeno hodně a velmi důležité věci, tak jako že - a teď budu
    reagovat i na pana Maška, vaším prostřednictvím. Bylo řečeno, že to je jedenáctiletý
    splátkový kalendář a jedná se o 7 % z těch 2 % HDP, který je do rozpočtu obrany.
    Takže se neohrozí žádné další armádní zakázky. '
  - 'A jak víte, F-35 patří do vzdušné obrany. A ano, jak jste říkal, NATO neurčuje,
    jaké stroje máme kupovat. Neurčuje. Ale to ani nesmí. Každý stát si může a musí
    vybrat stroje podle sebe. A já když jsem byl v Mošnově na Dnech NATO, tak jsem
    jednal i se zástupci Lockheedu a bylo mi řečeno, že za dob vlády ANO pan předseda
    Babiš, vaším prostřednictvím, tento stroj vychvaloval a prý prohlásil, že by bylo
    dobré, kdybychom ho měli. Tak nechápu potom, co se tady děje, protože si myslím,
    že obrana je nadstranická a že bychom opravdu měli držet pohromadě. A ano, na
    semináři bohužel se to i v určité chvíli i vyhrotilo a zaznělo tam, že ANO přehodnotí
    smlouvy s USA a dvou procent HDP. Ten zvukový záznam je, můžete si ho přehrát.
    A já jsem rád, že tady z vaší strany zaznívá, že to není pravda. Protože to by
    nadělalo více škody jako užitku. A máme držet pohromadě. Děkuji za pozornost. '
  - ' '
  - 'Místopředsedkyně PSP Věra Kovářová: Děkuji. Nyní s faktickou vystoupí pan poslanec
    Jiří Mašek, připraví se pan poslanec Bělica. Prosím, máte slovo. '
  - ' '
  - 'Poslanec Jiří Mašek: Děkuji za slovo. Já jsem to nestihl dokončit v tom svém
    prvním vystoupení. Takže jestliže pan předseda Babiš někde řekl, když viděl ten
    stroj, že to je špičkové letadlo a že bychom si přáli, abychom taková letadla
    mohli mít v České republice, to přece neznamená, že je automaticky koupíme. '
  - 'A k tomu semináři. Prosím vás, celou dobu se tam linula jedna věc. Že nově nastoupivší
    vláda v podstatě už od jara 2022 nešla jinou cestou než cestou F-35. Na ty ostatní
    nabídky jsme zvědaví, na ty orazítkované nabídky na těch sedm dalších strojů,
    které nám byly přislíbeny k nahlédnutí a k prostudování. Na to jsme zvědaví. Ale
    rozhodně, když jsem se ptal na to, jestli existuje podobně zpracovaný materiál
    k F-35, jaký jsme dostali poprvé na tom semináři, jestli existuje ke gripenu,
    tak odpověď byla, že neexistuje. A my všichni, vy všichni jste dostali tento materiál
    (ukazuje). Byla tam nabídka gripenů, kterou dostali poslanci ještě před rozhodováním
    vlády.  '
78. schůze:
  Poslanec Andrej Babiš:
  - '

    My dnes máme v plánu projednat sedm bodů tak, jak bylo před chvílí řečeno, a tyto
    body bychom rádi dnes opravdu stihli projednat. Já pevně věřím, že i vzhledem
    k tomu, že na nich byla shoda i na grémiu, tak se tak skutečně stane, ale z preventivních
    důvodů si dovolím dát procedurální návrh, abychom jednali a hlasovali po 19.,
    21., i 24. hodině, a to do doby, než projednáme těchto sedm tisků. Pevně věřím,
    že to nebude potřeba, když na tom byla shoda, ale uvidíme, jaký bude průběh začátku
    dnešní schůze. Děkuju. '
  - ' '
  - 'Předsedkyně PSP Markéta Pekarová Adamová  Děkuji. Protože se jednalo o procedurální
    návrh, tak jsem přivolala kolegyně a kolegy z předsálí a rovnou o tomto návrhu
    budeme hlasovat. '
  - ' '
  - 'Připomenu, že zazněl návrh na jednání i hlasování, a to po 19., 21., i 24. hodině. '
  - 'Zahajuji tedy hlasování o tomto procedurálním návrhu. Ptám se, kdo je pro? Kdo
    je proti? '
  - 'Hlasování číslo 2, je přihlášeno 162 poslankyň a poslanců, pro 82, proti 48.
    Návrh byl přijat. '
  - ' '
  - 'Takže budeme dnes případně jednat po 19., 21., i 24. hodině. '
  - 'Nyní tedy vystoupí s přednostním právem pan předseda Andrej Babiš, následuje
    paní předsedkyně Schillerová. (V sále je hluk.) Kolegyně a kolegové, prosím, abyste
    přesunuli své rozhovory do předsálí. Ještě chvíli posečkáme, než se sníží hladina
    hluku. Prosím, pane předsedo, máte slovo. '
  - ' '
  - 'Poslanec Andrej Babiš: Takže dobrý den, vážení spoluobčané, dámy a pánové. Minulý
    týden se odehrálo strašně moc událostí a samozřejmě na prvním místě je obrovská
    tragédie v Izraeli, ale já jsem rád, že my jsme jako opozice našli spolu s koalicí
    stejnou pozici. To je dobrá zpráva. Špatná zpráva je, že jak se to stalo v případě
    Ukrajiny, a kde naše vláda také byla jedna z prvních, která symbolicky podpořila
    Ukrajinu, tak tady zase někdo, konkrétně - a teď vlastně nevím kdo, protože strategie
    pana premiéra je taková, že on nic neřeší, on všechno deleguje na ministry a jednoho
    takového ministra vylobboval ministr spravedlnosti Blažek - ten tady není, škoda
    že tady není - a ten ministr je ministr zahraničních věcí, skutečně nekompetentní
    člověk, který neumí reagovat. Chodí po světě, dělá ostudu, nějaké projevy stále,
    ale když se má postarat o naše občany, tak si rozmýšlí něco. Včera večer ve 20.34
    mi začali psát lidi na Instagram: "Dobrý večer, pane Babiši, chtěla bych vás poprosit
    o pomoc, zda by bylo možné, tak jak to již udělaly jiné země, jiné země, poslat
    pro naše občany uvězněné v Izraeli repatriační let." Ano. (Z lavice reaguje ministryně
    Černochová.) Pozdě, paní ministryně, pozdě. Poláci přistáli v pondělí, 140 lidí,
    Maďaři přistáli také, 240 lidí, Bulharsko, a pan ministr se vyjádřil, že něco
    analyzuje. Jeho velvyslankyně posílala naše občany, kteří nevěděli, co mají dělat
    - a dneska je to i v Blesku (Ukazuje.), já vám to přečtu tady, až na ten vulgarismus:
    "Zoufalství v Izraeli zažívá bývalá kapitánka české basketbalové reprezentace
    Renáta Březinová. Za novým angažmá do klubu Elitzur Ramla přišla teprve před dvěma
    týdny a nyní by se z města ležícího jen nějakých 55 kilometrů od okraje Pásma
    Gazy, zhruba hodina autem, kam co nevidět má vpadnout izraelská armáda, zoufale
    snaží dostat pryč. Jenže nemá jak. "Nemáte někdo soukromé letadlo, co by mě dostalo
    z Tel Avivu, prosím? Když naše vláda na nás se..e, protože všechny lety ruší nebo
    jsou plný. Chci domů," napsala Březinová. '
  - 'Jako premiér, který řídil evakuaci v Afghánistánu, si pamatuji tu bezpečnostní
    radu, i naši vojáci říkali: Pane premiére, my nemáme slot, my máme slot v Baku
    a my potřebujeme do Kábulu. Tak jsem jasně řekl: Teď vyletíte a po cestě bude
    ten slot, a také že byl. Pamatujete na covid, jak jsme repatriovali stovky našich
    lidí z celého světa? A paní velvyslankyně vlastně řekla těmto lidem, že létají
    běžné linky. Ale jaké létají? El Al létá, paní ministryně. Víte proč? Protože
    El Al má speciální letadla, speciální letadla, co Smartwings nemá, a v neděli
    byl poslední let Smartwingsu. A tam bouchla raketa, kilometr od letiště. Smartwings
    vyletěl, ano, a bezúspěšně se stále ptal Ministerstva zahraničních věcí, co mají
    vlastně dělat, ale oni ho ignorovali. '
  - 'Víte, kdo je to ten Smartwings? To je Vig a Šimáně, ti byli Babišovi na svatbě,
    proto jste tady řvali, abychom jim nedali ani korunu za covid, pamatujete? Oni
    zachránili naše lidi teď. Vláda, tedy pan ministr se na to vykašlal, protože je
    totálně neschopný, totálně. A premiér, ten na to kašle, ten neřeší nic vůbec,
    jo? (Potlesk poslanců hnutí ANO.) Takže prosím vás, zítra ráno přiletí Smartwings
    do Eilatu, tam bude i ta reprezentantka a poletí do Prahy. Takže vy dobře víte,
    že máte ty airbusy armádní, ne? Také jsme poskytli, když pan Zelenskyj byl na
    návštěvě, tak s ním létal, tak proč neposlal Lipavský letadlo pro naše lidi, když
    ostatní to udělali? Všechno špatně, a to jen potvrzuje to, že zkrátka na těchto
    postech ti lidé na to nemají, nemají na to lidi. A to vlastně po premiérovi ministr
    zahraničních věcí vůči zahraničí je ten nejdůležitější post. Já vůbec nechápu,
    a vlastně to je vina Blažka - vždyť Piráti hlasovali, proč tam ještě je? Vždyť
    Piráti hlasovali, Blažek tam nemá být, ten Blažek, který vylobboval tohoto neschopného
    ministra na ten post. A teď nebudu řešit, co Fiala slíbil Zemanovi a proč tam
    je, to on napíše v memoárech. Takže to je první věc. '
  - 'Takže já bych rád navrhl bod Neschopnost ministra zahraničních věcí postarat
    se o naše občany v Izraeli. '
  - 'A co tam dělala ta velvyslankyně? Ona říká lidem: Choďte na letiště, a proč se
    nepostarala? Proč to neorganizovala? A ta basketbalistka, ona si sama řeší převoz
    z Tel Avivu do Eilatu, sama. Na co tam jsou? Nechápu. '
  - 'Druhé téma je to velvyslanectví, a já jsem rád tedy, že tady pan premiér má stejný
    názor, i z hlediska agrese samozřejmě Hamásu máme stejný názor. A mě samozřejmě
    vždycky fascinuje, když ta provládní média, novototalitní média, vždycky zapomenou
    dělat monitoring. Já jsem jako premiér navštívil Izrael třikrát, třikrát jsem
    tam byl, a mimochodem naposledy, když jsem tam byl, tady je článek - Echo, a ti
    mě nemají rádi, ta jedna novinářka ta je ze mě úplně nemocná, o té ještě budu
    mluvit dneska v rámci veta - tak tady je titulek: Česko de facto otevřelo v Jeruzalémě
    ambasádu, píše Jerusalem Post, 11. března 2021, ano?  '
79. schůze:
  Poslanec Andrej Babiš:
  - '

    A co je ještě podstatnější a co scházelo, je nejenom výhled, ale zároveň to, jakým
    způsobem to Česká republika bude schopná pokrýt, jakým způsobem zaplatí ty investice.
    A ano, je pravda, že v letech 2028, 2029 by to mělo být až 300 miliard korun,
    které budou směřovat do dopravní infrastruktury. Právě proto přijala vláda Petra
    Fialy důležitá rozhodnutí, která říkají, co je potřeba postavit, co představuje
    ty priority, na tom, troufnu si tvrdit, vlastně panuje shoda, a zároveň přidala
    hned deset PPP projektů, které v tom můžou významně pomoci. A ano, pokud Andrej
    Babiš zmiňoval, že tam má být také středočeská část D3, tak už v srpnu vláda Petra
    Fialy rozhodla o tom, že se tímto směrem vydáváme, stejně jako v případě dalších
    projektů na železnici a dalších projektů na silnici. A jsou to důležité věci,
    abychom dokázali zajistit konkurenceschopnost. Aby ti, kteří hledají možnost,
    kde investovat, a srovnávali Českou republiku, Polsko anebo Rakousko, aby se rozhodovali
    spíš pro Českou republiku než pro naše konkurenty. Ale bohužel jsme v tom pořád
    pozadu. A to, s čím jsme přišli, je příslib s jasnou vizí a zároveň s pojmenovanými
    finančními nástroji, jak to udělat realisticky i s rozložením toho, jaký může
    být poměr těch jednotlivých finančních nástrojů. Je to deset projektů PPP, potom
    využití Modernizačního fondu, využití pochopitelně evropských peněz a zároveň
    aktivní lobbing za to, abychom opravdu do České republiky ty peníze dostali. '
  - 'A ještě jedna poznámka k tomu, jak vypadá to jednání v Evropské unii. A tady
    se musím ohradit proti poznámce ještě ze včerejšího dne, že jsme snad s Eurem
    7 a s naším odporem zaváhali, nebo že jsme na něco čekali. Prokazatelně opak je
    pravdou. Byli jsme jedni z prvních, kteří přišli s rozborem toho, co znamená původní
    návrh Eura 7, a dokázali jsme hned oslovit ministry dopravy zemí, které by mohly
    mít podobný názor, a vytvořili jsme s nimi alianci. Vytvořil Andrej Babiš takovou
    alianci pro jiné záměry? Dočetli jste se to? Byl tady nějaký takový podobný záměr,
    kdy by dokázala Česká republika zvrátit většinový, nebo zdánlivě většinový zájem
    Evropské unie a jednotlivých členských států? Byla tady spolupráce, pokud Andrej
    Babiš říká, abych připomněl ta jeho slova, že tam celou noc stál a vetoval a vetoval
    - dosáhl něčeho, o čem by teď mohl mluvit na evropské úrovni? Já se jenom ptám.
    Já jsem se toho totiž v novinách nějak nedobral. Nikdy se o tom nepsalo. Tak buď
    to je spiknutí médií, anebo se opravdu Andreji Babišovi a ani nikomu jinému z
    tehdejší vlády takovou alianci asi nepodařilo vytvořit. '
  - 'Teď naštěstí taková aliance vznikla pod vedením České republiky a výsledkem je
    to, že budoucí podoba Euro 7 bude významně realističtější, neohrozí konkurenceschopnost
    evropského automobilového průmyslu, neohrozí pracovní místa v České republice,
    zajistí dostupnou mobilitu, dostupná auta i pro lidi v České republice. To je
    konkrétní práce na evropské úrovni pro lidi, kteří žijí v České republice, ale
    dokonce pro všechny, kteří žijí v Evropské unii. Tady si troufnu tvrdit, že to
    spolu s evropským předsednictvím patří ke konkrétním krokům, kdy vláda Petra Fialy
    dokázala na evropské úrovni dosáhnout významných změn tím, že byla aktivní a dokázala
    se spojit s dalšími klíčovými hráči, jako je Francie, Itálie, Polsko a další státy. '
  - 'Vrátím se zpátky k těm dopravním stavbám. V tuto chvíli je rozestavěno více než
    250 kilometrů silnic a dálnic. Modernizujeme a za to období čtyř let bychom rádi
    ve výsledku završili zhruba 250 kilometrů modernizovaných a upravených železničních
    tratí. Co se týče nejenom toho, co budujeme a co se začíná stavět, tak v letošním
    roce zahájíme výstavbu 110 kilometrů dálnic a silnic první třídy díky tomu, že
    se podařilo zajistit finanční prostředky. A pokud se díváme do příštího roku,
    tak poprvé česká veřejnost bude moci užívat nových více než 100 kilometrů dálnic
    a v dalších letech budou dálniční úseky přibývat. '
  - 'Zmíním ohledně těch klíčových investic také to, že se daří významně zjednodušovat
    lidem život formou digitalizace. Tady ale už o některých těch projektech mluvil
    Petr Fiala, a dokonce i Andrej Babiš. S tím, že například místo dvou zbytečných
    dokladů k autu bude od 1. ledna už jenom jeden malý techničák a že se významně
    zjednodušuje lidem život v okamžiku, kdy vyprší platnost jejich řidičského průkazu
    a musejí si obnovovat svoje oprávnění, respektive svůj doklad, tak to bude možné
    a je možné díky Portálu dopravy dělat na dálku. A měníme bodový systém, zavádíme
    řidičák na zkoušku a umožňujeme řídit lidem od 17 let jako promyšlené kroky, které
    povedou k větší bezpečnosti na silnicích. Já jsem přesvědčený o tom, že i díky
    tomu, že vycházíme z jasných dat, z jasných analýz, tak i tahle změna zákona bude
    jedním z klíčových prvků toho, kam se dál pohne Česká republika. Mrzí mě jen,
    že se to v těch předchozích obdobích, byť se o tom hodně mluvilo, nepodařilo dovést
    do finále. Ale oceňuji to, že venkoncem pro tu finální podobu novely zákona o
    silničním provozu tady v Poslanecké sněmovně se zvedly ruce napříč celým spektrem. '
  - 'Věřím, že se mně podařilo uvést na pravou míru několik nepravdivých příběhů,
    které tu Andrej Babiš šířil, a že to bylo možné dokladovat na konkrétních zprávách,
    kde jistě nemůžeme podezírat tehdejší spolupracovníky Andreje Babiše, že by uváděli
    věci nepravdivě nebo že by se nás snažili oklamat. Navíc je zcela patrné, že k
    těm krokům prostě došlo, protože pokud například ten velmi ambiciózní cíl snížení
    emisí skleníkových plynů do roku 2030 na úrovni EU alespoň o 55 % oproti roku
    1990 jako závěr Evropské rady byl přijat jednomyslně a Andrej Babiš tam tehdy
    11. prosince 2020 v 10 hodin a 45 minut byl, znamená to, že prostě pro to musel
    hlasovat. Děkuji za pozornost. '
  - ' '
  - 'Místopředseda PSP Karel Havlíček: Děkuji. S přednostním právem se hlásil pan
    předseda Babiš a poté paní ministryně Černochová. '
  - ' '
  - 'Poslanec Andrej Babiš: Pane ministře, vy lžete jako váš premiér. Vy normálně
    lžete. A vy, vy jste profesí mluvčí, ne? Vy jste tak krásně mluvil celý život,
    až jste se stal ministrem. Co tady vykládáte, že vy budete něco otvírat? Vy jste
    za dva roky něco připravili? Nic jste nepřipravil. Nic jste nepřipravil. Vy nevíte
    jako ministr dopravy, že za vašeho Řebíčka příprava byla deset let? A tři roky
    - vy nevíte, že se staví dálnice tři roky? Proč lžete tady? Vy jste nepřipravil
    vůbec nic. Všechno připravil Havlíček. Sprostě lžete! Sprostě lžete. Jste normální
    lhář. Neudělal jste vůbec nic, jen chodíte stříhat pásky za naši práci. To je
    naše práce. Vy v tom rezortu nemusíte vůbec nic dělat. To zvládne i šéf ŘSD i
    šéf Správy železnic. Tak přestaňte lhát! Co to tu vykládáte? Kolik jste postavili
    těch dálnic za vaší vlády 2013? Osm set metrů? Jak to fungovalo za Řebíčka, když
    jste rozkrádali všechno? A když přišel, jak se jmenoval?, ten Bárta, tak ten chtěl
    taky. A potom se to všechno zabilo. Nic jste neudělali! Jenom lžete. A stejně
    lžete o Green Dealu. A vy máte smůlu v tom, že vy lžete stejně. Takže já mám tady
    projev, který vám teď přečtu. A místo jména Fiala si dosaďte Kupka. A je to jednoduché. '
  - 'Evropská unie navrhla snížení emisí o 55 % pro všechny členské státy. Pro všechny.
    Je to tak, nebo ne? Je to tak! A my jsme to vetovali s Poláky. A já vám ještě
    vysvětlím ty Poláky, jak to bylo. Tady je to napsané v tom projevu. Vy jste normální
    lhář. Megalhář! I o Euro 7 jste lhal. Jo? Tak můžete teďka poslouchat.  '
  Poslankyně Andrea Babišová:
  - '

    Co se týká trestního řádu, mě osobně mrzí, že jsem nestihl to společné zasedání
    ústavně-právního výboru Sněmovny a Senátu, které bylo v Kroměříži, ale bohužel
    to bylo ve středu, kdy zasedala vláda. Já jsem se tam sice vypravil, ale už trošku
    s křížkem po funuse, nicméně jsem reflektoval dohodu, že tohleto politická reprezentace
    vtělená v orgánech Sněmovny a Senátu vlastně nechce, nicméně oceňuje, že je tam
    x dobrých věcí, které by se měly promítnout do nějaké novely. Pokud vím, tak na
    tom Ministerstvo spravedlnosti pracuje. A zase bych spíš asi netlačil na pilu
    přijímat něco, kde není úplný konsenzus, přece jenom je to jeden ze základních
    procesních kodexů. Na právnické fakultě loni v zimě jednou za 14 dní probíhaly
    takové konzultace a představování toho návrhu, kterých se účastnili soudci, státní
    zástupci, advokáti, a tam jsem tedy široký konsenzus těchhle profesí úplně nezaznamenal,
    hlavně co se týče přípravného řízení a funkcí obhajoby. Takže já si myslím, že
    to ještě není nachystáno v té formě, že i odborná komunita by nějak jednotně volala
    po této změně. Ona volá po změně, to ano, ale ne po této. Děkuju za pozornost. '
  - ' '
  - 'Předsedkyně PSP Markéta Pekarová Adamová  Paní poslankyně Babišová a následuje
    pan poslanec Letocha. Prosím, máte slovo. '
  - ' '
  - 'Poslankyně Andrea Babišová: Děkuji za slovo, paní předsedkyně. Vážené kolegyně,
    vážení kolegové, bylo zde vyřčeno již mnoho slov a ještě mnoho bude. Nechci se
    zabývat konkrétními jednotlivými rezorty, chtěla bych pouze ve zkratce shrnout
    včerejší den. Vyslechli jsme si všichni projev pana premiéra a zároveň jsme si
    poté vyslechli představitele jednotlivých ministerstev, kteří se nám snažili ukázat
    a snažili se nás přesvědčit o tom, jak ministerstva fungují, jak je dobře vedou
    a jak vše dělají pro blaho našich občanů. Nebudu se vyjadřovat šířeji o projevu
    pana premiéra, myslím si, že stačí, když si úplně velice jednoduše rozebereme
    jeho takzvaných 70 bodů úspěchů této vlády. '
  - 'Poté, co jsme si poslechli prvních pět, deset, patnáct bodů, někteří z nás chtěli
    vstát a odejít. Pak jsme si řekli, že je třeba si vyslechnout až do konce, čím
    vším se tato vláda může pochlubit a našim občanům jakým způsobem usnadnila život.
    Musím říct, že ne všechny body byly opravdu realistické, naopak nejsou vůbec žádnými
    úspěchy. Mnoho z těch bodů, které tady byly prezentovány, jsou nehotovy, jsou
    prostě předpřipraveny a chybí k nim jakýkoliv reálný výsledek. Úspěchy - některé
    body tady jsou predikovány dopředu, už vůbec nevíme, jakým způsobem o těchto bodech
    rozhodne Evropská unie, ať je to těžba lithia, ať jsou to různé věci, co se týče
    Green Dealu a tak dále, ale v této chvíli už byly prezentovány jako body, které
    tato vláda prezentuje jako svůj úspěch, které našim občanům může nabídnout. '
  - 'Tento přenos projevu pana předsedy vlády samozřejmě probíhal online a ohlas občanů,
    který jasně ukázal, přesně nám jasně ukázal, jakou minimální podporu pan premiér
    a jeho vláda má. Říkám opravdu "jeho", tak jak on včera tady hovořil neustále
    "moje vláda". Tak ano, jeho vláda a on sám má podporu občanů České republiky velice
    minimální, dalo by se včera říci u přenosu online pod tímto přenosem pouze v jednotkách
    osob. '
  - 'Když si vezmeme jednotlivá ministerstva, je velice úsměvné a je třeba na některá
    z nich opravdu reagovat. Je strašně prima, když si poslechneme, jak pan ministr
    školství Bek vypráví, jak se ve školství daří, a zrovna v té samé chvíli probíhá
    před Rudolfinem velká demonstrace vysokoškolských pracovníků, kteří demonstrují
    za zvýšení platu, protože za 35 000 hrubého na vysokých školách nikdo jako odborný
    asistent opravdu pracovat nebude. '
  - 'Když si vezmeme paní ministryni Langšádlovou, výzkum, jakým způsobem probíhá
    podpora, pak se opravdu divíme, proč dnešní vědci a mladí výzkumníci ve svých
    odborných časopisech neustále proklamují, že dělat vědu a výzkum v České republice
    je nemožné a že raději své výzkumy budou převádět do zahraničí, kde mají daleko
    větší možnosti. '
  - 'Když si vezmeme Ministerstvo spravedlnosti, o kterém už tady hovořila paní kolegyně
    Válková a kolega Hendrych, tak to, co oni říkají, že by se dalo v této chvíli
    zvrátit, tak se zvrátit nedá a už se děje. Jednotliví ředitelé věznic jezdí ke
    generálnímu řediteli Vězeňské služby s tabulkami, kde se dohadují o tom, kolik
    svých zaměstnanců odborných budou muset propustit. Když si vezmete, že ředitel
    věznice, která má 900 odsouzených, má mít v tabulkách 6 pracovníků pedagogických,
    specializovaných pedagogů, kteří by se měli věnovat prevenci odsouzených, aby
    nenastala recidiva, a vzhledem k tomu, že je minimální personální situace, tak
    ty pracovníky tam má pouze tři a z těch tří dostal v této chvíli za úkol z nich
    ještě jednoho propustit. Tito tři už v této chvíli v uvozovkách, když to řeknu
    opravdu hloupě, padají na hubu. Dělají od nevidím do nevidím, jsou tam soboty,
    neděle. Jestliže odebereme ještě jednoho zaměstnance, tak recidiva nám opravdu
    stoupne, protože dva zaměstnanci na 900 odsouzených nemají opravdu žádnou šanci
    dělat nějakou prevenci pro to, aby žádná recidiva nenastala. '
  - 'Když se budeme bavit o Ministerstvu pro místní rozvoj, pan ministr Bartoš tady
    vyprávěl, jak se mu podařila změna stavebního zákona, který jsme přijali my v
    minulém volebním období přes velké množství ústupků, trvalo nám to strašně dlouho,
    a přesto jsme byli rádi a šťastni, že jsme ho přijali, tak to dopadlo tak, že
    na začátku tohoto volebního období se celý tento zákon překopal, a já dneska,
    když přijdu k nám na stavební odbor našeho městského úřadu, tak poslouchám stesky
    a nářky všech pracovníků stavebního odboru, co jsme tady vytvořili toto volební
    období za paskvil, že všichni byli připraveni na to, jakým způsobem bude fungovat
    nový stavební zákon, a to, co z něj vylezlo, a to, co je v této chvíli v praxi,
    je absolutně totální nehoráznost. Nebudeme hovořit o výstavbě bytů pro mladé,
    protože neznám město, ve kterém by se stavělo. '
  - 'Pan ministr Kupka a Ministerstvo dopravy. Pan předseda vlády včera tady sdělil,
    že pan ministr Kupka bude v příštím roce otevírat 285 kilometrů dálnic. Ano, on
    je bude otevírat, ale náš pan ministr Havlíček tyto stavby zakládal. On byl ten,
    který klepal na stavební kámen, a bylo to ministerstvo v minulém volebním období,
    které zajistilo, aby stavba vůbec započala. Nebudeme si tady přece nikdo z nás
    namlouvat, že během dvou let, kdy jste vy tady u vlády, se podařilo vyjednat stavební
    povolení, udělat plány, vykoupit pozemky. Tohle se během dvou let absolutně nedá
    zvládnout. Tyto projekty se dělají mnoho let, a jestliže v příštím roce chcete
    otevírat 285 kilometrů dálnic, tak je to proto, že náš ministr Havlíček je v minulém
    volebním období začal stavět. Takže buďte, pane premiére, fér a řekněte ano, vy
    jste to začali a my je příští rok otevřeme. '
  - 'Samostatnou kapitolou je samozřejmě Ministerstvo zdravotnictví a náš drahý ministr
    pan Válek. To, co se podařilo tomuto panu ministrovi, co se týče našeho zdravotnictví,
    je opravdu unikum. To, co tady běží celou dobu setrvačností, a zatím se nepodařilo
    ještě najít jiný plán, jakým způsobem se vypořádat s pohotovostními službami navíc
    našich lékařů, tak pan ministr Válek do toho zaťal takzvaný tipec a máme tady
    hrozící stávku v prosinci, která v této chvíli je pravděpodobně neodvolatelná,
    protože ač ministr Válek neustále jedná, tak zatím nic nevyjednal. '
  - 'Bavíme se taky o hygienické vyhlášce, kterou, prostřednictvím paní předsedkyně,
    podala vaše kolegyně, paní poslankyně Zajíčková. Během šesti týdnů jsem tady měla
    čtyři třídy maturitních ročníků čtyř různých gymnázií, a věřte mi, že tady v této
    místnosti jsme seděli a hovořila jsem i s těmi pedagogy, kteří je doprovázeli,
    i se samotnými studenty, a ti sami kroutí hlavou, klepou si na čelo a vyprávějí,
    že oni na žádné společné záchodky chodit nebudou, že raději budou dělat vše pro
    to, aby se na záchodech vystřídali nebo se míjeli, v žádném případě je nepoužívali
    nějakým způsobem společně.  '
8. schůze: {}
80. schůze: {}
81. schůze: {}
9. schůze:
  Poslanec Andrej Babiš:
  - ' '
  - 'Poslanec Radek Koten: Děkuji, pane předsedající. Já bych měl dotaz na pana nepřítomného
    ministra vnitra, vaším prostřednictvím, ohledně podpisu smlouvy s Evropskou unií
    ohledně nějakého přijímání ekonomických migrantů nebo i jiných migrantů, protože
    bohužel dostávám poměrně dost dopisů od občanů České republiky, nemohu to nějak
    ověřit, takže právě proto se ptám pana ministra, zda je to pravda, zda tedy 3.
    3. byl nebo je v Bruselu podepisovat tady tuto smlouvu s Evropskou unií a zda
    tedy Česká republika bude povinna v rámci nějakých kvót sem brát uprchlíky z třetích
    zemí, z uprchlických táborů v subsaharské Africe a podobně, a zda tento mechanismus
    přerozdělování tedy bude platit i pro Českou republiku, a zda tedy Českou republiku
    tímto chce nějakým způsobem poškodit. Děkuji. '
  - ' '
  - 'Místopředseda PSP Karel Havlíček: Pane poslanče, děkuji. Vzhledem k tomu, že
    pan místopředseda vlády Vít Rakušan je řádně omluven, tak můžeme přejít k dalšímu,
    a to je pan poslanec Andrej Babiš, který přednese interpelaci na paní ministryni
    životního prostředí Hubáčkovou. Pane poslanče, máte slovo. '
  - ' '
  - 'Poslanec Andrej Babiš: Děkuji. Takže, paní ministryně, prosím vás, já vám chci
    poradit, co s energiemi. Vy chcete ukončit uhlí 2033. Nesmysl, my jsme měli 2038.
    Zelený německý ministr říká, že se chtějí vrátit k uhlí a k jádru. Neuvěřitelné!
    Takže, prosím vás, řekněte panu premiérovi, ať zařídí ty emisní povolenky. Teď
    je šance změnit směrnici MiFID, má to dopad na energii 25 %. Zkuste přemýšlet
    o tom, že byste nakoupili plyn. Ano, vy jste všechno zprivatizovali a RWE má poloprázdné
    zásobníky, 25 %. Nakupte plyn, pronajměte to. Měsíc plyn spotřeba, to je vám dost?
    Špatně. '
  - 'Pan ministr Stanjura odešel, tak ho pozdravujte, řekněte mu, že OKD bude mít
    na konci tohoto roku na účtech 4,5 miliardy. Takže zrušte ukončení těžby uhlí
    v OKD v roce 2022 a prodlužte to do roku 2025. To jsou věci, které byste měli
    urychleně řešit a kde máte vliv. '
  - 'A já jsem tady četl panu premiérovi druhou větu, to, co jste udělali pro lidi
    - nic. To, co navrhl pan ministr Jurečka, jedenáct stran formulářů, pomoc - směšné. '
  - 'Takže znovu zopakuji, máte dost peněz, ceny pohonných hmot explodují, dostanete
    desítky miliard navíc ze spotřební daně a z DPH. Vraťte lidem ty peníze, jo? Důchody
    nejsou vaše, to je ze zákona, 21 miliard. Můžete odpustit DPH i na pohonné hmoty,
    zastropovat. Nic jste neudělali. Můžete zastropovat ceny energií, mohli jste odpustit
    DPH, neudělali jste nic. '
  - 'Takže já vám tady radím, abyste urychleně konečně se probudili, Green Deal je
    passé, celá Evropa to mění, tak taky zkuste něco udělat. Takže já se ptám, co
    vlastně uděláte, protože jste neudělali vůbec nic. Takže změna je to, že... (Předsedající:
    Pane poslanče, už...) ... vybrali jste peníze od lidí a nechcete je dát. A hrajete
    si na to, že nejsou zdroje. Není to pravda. '
  - ' '
  - 'Místopředseda PSP Karel Havlíček: Děkuji. A vzhledem k tomu, že paní ministryně
    Hubáčková je řádně omluvena, můžeme přejít k dalšímu interpelujícímu, a to je
    paní poslankyně Zuzana Ožanová, která bude interpelovat pana ministra Lipavského.
    Děkuji. '
  - ' '
  - 'Poslankyně Zuzana Ožanová: Děkuji, pane předsedající. Jsem si vědoma, že pan
    ministr Lipavský je omluven a že dostanu písemnou odpověď. Vážený pane ministře,
    jsem si dobře vědoma současné mezinárodní situace, avšak nepřestávám věřit v mírové
    řešení invaze na Ukrajině a zabývám se tématem dalšího rozvoje nejen mezinárodních
    vztahů, ale také ekonomiky České republiky. Z tohoto důvodu vás interpeluji ve
    věci přípravy světové výstavy EXPO 2025 v Ósace. '
  - 'Výstava EXPO je možností přímé propagace státu, ať už po stránce turistické,
    ale hlavně průmyslové, výzkumné a obchodní. Výsledkem jsou reálné zakázky a spolupráce,
    které mnohonásobně vrátí investice vynaložené na realizaci účastí. Úspěch České
    republiky na světových výstavách je velmi významný a nutno podotknout, že Japonsko
    je pro naši republiku rovnocenný partner, i když se jedná o jednu ze světových
    mocností. Českou republiku vnímají jako důležitého partnera. Účast České republiky
    na EXPO v roce 1970, které proběhlo také v japonské Ósace, se dá považovat za
    jednu z nejdůležitějších prezentací České republiky. Bohužel byl úspěch zastíněn
    složitou politickou situací a okolnostmi kolem Pražského jara a vpádu vojsk do
    země. Dovoluji si přeskočit další odůvodnění a přejdu k otázce, abych nepřekročila
    dvě minuty. '
  - 'Ptám se, zdali Česká republika potvrdí či již potvrdila svou účast a v jakém
    rozsahu? Dále bych ráda znala odpověď na otázku ohledně rozpracovanosti příprav
    na tuto významnou událost. Zájem o světovou výstavu EXPO 2025 v Japonsku je obrovský
    a již nyní je většina výstavních prostorů rozebrána. Doufám, že se zúčastníme
    a budeme důstojně reprezentovat Českou republiku. '
  - ' '
  - 'Místopředseda PSP Karel Havlíček: Děkuji, paní poslankyně, a vzhledem k tomu,
    že pan ministr Lipavský je řádně omluven, můžeme přejít k dalšímu, kdo byl vylosován,
    a to je paní poslankyně Jana Berkovcová, která bude interpelovat pana ministra
    Petra Gazdíka. Paní poslankyně, máte slovo. '
  - ' '
  - 'Poslankyně Jana Berkovcová: Děkuji, pane místopředsedo. Obracím se na nepřítomného
    pana ministra Gazdíka. Podle vašich slov vláda počítá s tím, že do České republiky
    může přijít až půl milionu lidí z Ukrajiny. V této chvíli jsou v Česku zatím přibližně
    stovky ukrajinských dětí, které kvůli válce opustily svou zemi, a jejich počty
    se budou rychle zvyšovat. Před českým školstvím tak stojí opravdu velká výzva
    připravit se na příval ukrajinských dětí. '
  - 'Vím, že není nutné řešit nástup těchto dětí do základní školy ihned, povinnost
    plnit povinnou školní docházku je nutné zajistit samozřejmě až poté, co se situace
    dítěte a jeho rodičů vyřeší po stránce místa pobytu, po stránce materiálního zabezpečení
    i finančního zabezpečení. Nicméně první desítky až stovky dětí se už do škol hlásí
    nyní, proto se ptám, jak jsou naše základní školy připraveny na příchod desítek
    tisíc ukrajinských dětí. '
  - 'Vím, že dnes byla školám doručena metodika ministerstva školství, jak postupovat
    při integraci ukrajinských žáků. Ta se mi zdá dost obecná, ale věřím, že bude
    postupně dopracována i na základě podnětů a dotazů ze škol. Klíčová otázka však
    je, zda bude možné navyšovat stávající kapacity škol. A na závěr. Dnes jsem se
    dozvěděla ještě o projektu Ukrajinské jednotřídky, v rámci kterého jsou vytvářeny
    třídy pro děti vyučované v ukrajinštině, vyučované rodilými mluvčími podle ukrajinských
    výukových materiálů, což samozřejmě znamená zjednodušení a zmírnění této těžké
    situace pro děti. '
  - 'Ale ptám se, co výuka češtiny, protože existuje přece předpoklad, že zde ukrajinští
    občané budou žít i dlouhodobě, a v tom případě nejpozději od září budou muset
    žáci stejně chodit do českých škol. Děkuji. '
  - ' '
  - 'Místopředseda PSP Karel Havlíček: Paní poslankyně, děkuji. Vzhledem k tomu, že
    pan ministr Gazdík je řádně omluven, můžeme přejít k dalšímu interpelujícímu,
    což je paní poslankyně Balaštíková, která bude interpelovat pana místopředsedu
    vlády Válka. A pouze podotýkám, že následující interpelující paní Ivana Mádlová
    stáhla svoji interpelaci, tak se prosím připraví pan poslanec Síla. Paní poslankyně,
    máte slovo. '
  - ' '
  - 'Poslankyně Margita Balaštíková: Dobrý den, kolegyně a kolegové, vážený pane ministře,
    tváří v tvář situaci na Ukrajině si stále více uvědomujeme, že záchrana lidských
    životů a zdraví se bez záchranářů neobejde. Teď ale budou mít cestu ke své profesi
    výrazně ztíženou. Ještě před několika lety jim stačilo vystudovat obor záchranář
    na vyšší odborné škole, po změně zákona je to však možné pouze na univerzitě. '
  - 'Pro Zlínský kraj, za který jsem byla zvolena, je to výrazná změna, která může
    mít velký dopad na celou záchrannou službu. Zatímco vyšší odborné školy zdravotnické
    v našem kraji nemáme, vysokoškolský obor nám úplně schází. Když někdo studuje
    mimo náš kraj, tak se k nám bohužel obvykle nevrací. Přitom dříve Záchranná zdravotnická
    služba Zlínského kraje přijímala tři absolventy každý rok. Vedení krajské záchranky
    se snaží dohodnout se Zlínskou nemocnicí a Univerzitou Tomáše Bati a cílem by
    bylo, aby se nabídka oboru vysoké školy v budoucnu rozšířila právě o záchranářský
    bakalářský, popřípadě magisterský obor. Univerzita s tím ovšem v nejbližších letech
    nepočítá. Tato profese je přitom potřeba čím dál tím více. Zvyšuje se počet výjezdů
    k pacientům a právě záchranář bez lékaře k nim vyjíždí až v 85 procentech.  '
