1. schůze: {}
10. schůze:
  Místopředseda vlády ČR a ministr financí Andrej Babiš:
  - '

    Komu patří budovy na státním pozemku? Patří státu, tedy zdravotnímu ústavu, nebo
    již Kovotouru, když společnost na ně čerpala evropské dotace? Byla vlastníkem
    pozemku číslo 2687/13 v minulosti Česká republika? Pokud ano, kdy došlo k prodeji
    a proč do pozemku většinově zasahuje nemovitost, která je údajně nově postavena?
    Prodala již Česká republiky prostřednictvím Ministerstva zdravotnictví nebo Zdravotního
    ústavu Ostrava nějaké pozemky nájemci tohoto areálu? Pokud ano - '
  - ' '
  - 'Místopředseda PSP Jan Bartošek: Pane poslanče, já se omlouvám, už jste překročil
    čas. Zkusme to rozložit na dva díly, s tím, že teď vám pan ministr odpoví a zbytek
    bude doplňující otázka. '
  - ' '
  - 'Poslanec Ludvík Hovorka: Dobře, děkuji. '
  - ' '
  - 'Místopředseda PSP Jan Bartošek: Děkuji vám. Poprosím pana ministra o odpověď. '
  - ' '
  - 'Ministr zdravotnictví ČR Svatopluk Němeček  Vážený pane předsedající, vážené
    paní poslankyně, vážení páni poslanci, já se přiznám, že Ministerstvo zdravotnictví
    zřizuje mnoho příspěvkových organizací, mnoho dalších organizací, a já se přiznám,
    že nejsem znalcem všech pronájmů, podnájmů a dalších záležitostí. Jak je podle
    mne na první pohled jasné, otázky pana poslance Hovorky jsou velmi podrobné. Já
    děkuji za tento podnět. Nechám na Ministerstvu zdravotnictví všechny tyto záležitosti
    podrobně zjistit a panu poslanci písemně detailně a přesně odpovíme. Děkuji. '
  - ' '
  - 'Místopředseda PSP Jan Bartošek: Děkuji vám. Tak, pane poslanče, pojďte pokračovat
    v dotazování. '
  - ' '
  - 'Poslanec Ludvík Hovorka: Já děkuji za vstřícnost. Ještě tedy doplním. '
  - 'Pronájmu pozemku předcházelo vypracování posudku o zchátralosti původního objektu
    Čeladenka. Zpracovala ho firma BKB Metal. Kdo konkrétně zadal posudek právě této
    společnosti a na základě jakého výběrového řízení? Proč posuzovala stav rekreačního
    zařízení firma, která se zabývá hutnictvím a zpracováním kovů? Existuje ocenění
    celého původního areálu podle skutečného stavu, ve kterém jej firma Kovotour přijala
    do pronájmu? Nebude Ministerstvo zdravotnictví, Zdravotní ústav v Ostravě, přehodnocovat
    výši neúměrně nízkého nájemného? To je jedna věc. '
  - 'A ke druhé otázce, ta se týká pronájmu pozemku Fakultní nemocnice Ostrava společnosti
    Primecell Therapeutics. Jedná se o pozemek, na kterém byl vybudován biotechnologický
    park 4MEDi. Jak velký státní pozemek byl pronajat firmě Primecell Therapeutics,
    za jakých podmínek byl pronajat a bylo tak učiněno na základě tržního ocenění
    pozemku a je součástí smlouvy i inflační doložka? Kdo rozhodl o pronájmu tohoto
    pozemku společnosti, jaké jsou kompetence ředitelů přímo řízených organizací Ministerstva
    zdravotnictví v oblasti prodeje a pronájmu nemovitého majetku a jestli jsou zmíněné
    uvedené nemovitosti zaregistrovány v systému centrální evidence Ministerstva financí
    CRAB. Děkuji. '
  - ' '
  - 'Místopředseda PSP Jan Bartošek: Děkuji, pane poslanče. Chci se zeptat, zda to
    pan ministr doplní. Ano, bude následovat odpověď. '
  - ' '
  - 'Ministr zdravotnictví ČR Svatopluk Němeček  Vážený pane předsedající, vážené
    paní poslankyně, vážení páni poslanci, i zde - a zde musím dokonce jako bývalý
    ředitel Fakultní nemocnice Ostrava říci, že ani v této záležitosti nenosím v hlavě
    přesná čísla. Nicméně odpovím podobně. Všechny detaily zjistíme a panu poslanci
    odpovíme písemně. '
  - 'Já jenom snad - pravidla pro nakládání se státním majetkem, jeho pronájem, jeho
    prodej jsou poměrně striktně upravena právními normami. Já předpokládám a věřím,
    že se příspěvkové organizace tímto právním předpisem řídily, ale zkontrolujeme
    to a panu poslanci dodáme informaci. Děkuji. '
  - ' '
  - 'Místopředseda PSP Jan Bartošek: Děkuji za vyčerpávající odpověď. Poprosil bych
    paní poslankyni Olgu Havlovou, která interpeluje jako desátá v pořadí pana Andreje
    Babiše, vicepremiéra a ministra financí. Máte slovo. '
  - ' '
  - 'Poslankyně Olga Havlová: Děkuji za slovo. Vážený pane ministře, na úrovni vlády
    a ministrů se v dnešních dnech vyjednává o státním rozpočtu, a to pro jednotlivé
    kapitoly. Chtěla bych se zeptat, jak hodláte v příštím roce financovat platy policistů,
    hasičů, vězeňské služby a dalších příslušníků bezpečnostních sborů. V roce 2011
    totiž proběhlo plošné snížení platů o 10 % s tím, že vláda slíbila, že jde pouze
    o přechodný stav a že platy budou opět dorovnány. Pan premiér i ministr vnitra
    opakovaně deklarují, že zvýšení platů prosadí, ale informace v médiích tomu nenasvědčují.
    Chci se zeptat vás, jestli dorovnáte platy příslušníků bezpečnostních sborů alespoň
    na úroveň před rokem 2011, kdy jim byly platy brutálně sníženy. '
  - 'Na téma platů bezpečnostních složek proběhl ve Sněmovně i seminář a jeho závěry
    jsou alarmující. S jistotou lze říci, že asi 300 policistů je v insolvenci, to
    znamená, že jim hrozí exekuce nebo uvažují o osobním bankrotu. Třicet až čtyřicet
    procent policistů a hasičů žije kvůli snížení platu na hranici únosnosti. A dokonce
    50 % příslušníků vězeňské služby má problém se splácením dluhů. Špatné odměňování
    s sebou nese zvýšené riziko, že se policisté dostanou za scestí, a stát si tak
    sám vytváří korupční prostředí. '
  - 'Vážený pane ministře, ptám se, zda dorovnáte v připravovaném rozpočtu těch 10
    % na platy příslušníků bezpečnostních sborů, které jsou jim stále jen slibovány.
    Děkuji za odpověď. '
  - ' '
  - 'Místopředseda PSP Jan Bartošek: Děkuji vám za interpelaci a poprosil bych pana
    vicepremiéra a ministra financí Andreje Babiše o odpověď. '
  - ' '
  - 'Místopředseda vlády ČR a ministr financí Andrej Babiš: Děkuji za slovo, pane
    předsedo. Dámy a pánové, já nevím, kdo komu co sliboval. Faktem je, že my jsme
    převzali tuto zemi v nějakém stavu, kdy minulá nebo předminulá vláda snížila ty
    platy, a samozřejmě děláme, co můžeme, protože my jsme se zavázali, že schodek
    nebude větší než 3 % HDP. A bohužel i ty instituce jako finanční úřady, celní
    úřady, úřady práce, které by měly vlastně zabezpečovat výnos daní, zabraňovat
    zlodějnám spotřební daně a odhalovat zneužívání sociálních dávek, jsou také poddimenzované,
    mají nízké platy. '
  - 'Takže původně rozpočet předpokládal rozmrazení, navýšení 1 %, dnes jsme na 3,5
    % a samozřejmě jednání o rozpočtu budou pokračovat dál celé léto. Čekáme nový
    makroekonomický výhled v červenci. Rozumím tomu, co paní poslankyně říká. '
  - 'Celkový objem prostředků příslušníků meziročně vzroste zatím na 880 mil. Kč,
    to znamená, že to je nárůst o tisíc korun. V minulých letech platy příslušníků
    bezpečnostních sborů byly navyšovány už v roce 2014 o 2 %, dále bylo do rozpočtu
    příslušníků policie a hasičského záchranného sboru navýšeno dalších 780 mil. Kč,
    takže to je dalších 3,2 včetně vytvoření nových 1 204 funkčních míst, takže meziročně
    2013-2014 došlo k navýšení o 1 341 mil. Kč včetně příslušenství, to znamená nárůst
    průměrného platu o 750 Kč. Takže když si vezmeme potřeby v oblasti platů příslušníků
    bezpečnostních sborů mezi lety 2011 až návrh na 2015, tak průměrný plat příslušníků
    vzrostl o 2 500 Kč, to je 8,4 %. '
  - 'Já rozumím, že tady došlo ke snížení o 10 %, ale my jsme v situaci, kdy se snažíme
    napravovat minulá opatření plus samozřejmě investovat. Armáda a všichni chtějí
    peníze. Chceme stavět mateřské školky, kapacity škol, takže v rámci možností si
    myslím, že je to celkem slušný návrh. '
  - 'Takže ve věci navýšení tarifních tabulek příslušníků bezpečnostních sborů my
    jsme vyjádřili souhlas, je to zatím 3,5 %, a budeme samozřejmě pokračovat v jednání.
    Já si myslím, že průměrné platy například policie, když mluvíme, v návrhu na rok
    2015 je průměrný plat 32 537 Kč, u vězeňské služby 26 326 Kč, takže určitě budeme
    pokračovat v jednáních. Bohužel rozpočet 2015 je provizorní, protože opatření
    z hlediska výběru daní a zabránění různým podvodům musíme řešit legislativně a
    efekt nastane až v roce 2016.  '
11. schůze: {}
12. schůze:
  Místopředseda vlády ČR a ministr financí Andrej Babiš:
  - ' '
  - 'Předseda PSP Jan Hamáček: Pan ministr zahraničních věcí. Prosím. '
  - ' '
  - 'Ministr zahraničních věcí ČR Lubomír Zaorálek  Přeji vám také dobré odpoledne.
    Vážení kolegové, já bych si jenom neodpustil říct názor na tu debatu, která tady
    byla vyvolána opozicí, protože jsem v této Sněmovně řadu let vlastně musel rozhodovat
    o podaných námitkách, rozhodovat o tom, co znamená to slůvko bezprostředně v jednacím
    řádu. A mohu tedy říci, že to bylo vždy v našich představách mlhavě zhruba nějakých
    pět minut, přičemž přestávka se nepočítá dle mého. '
  - 'Já bych rád panu místopředsedovi Filipovi jenom korigoval to, co tady řekl, když
    mluvil o tom, že tady někdo zavedl nešvar námitek, ke kterému se pak vyjadřoval
    Ústavní soud. Protože také pamatuji tyto situace, tak bych mu rád připomněl, že
    on mluvil o situaci, která nastala v roce 2000. Chtěl bych mu ale připomenout,
    že tehdy se nejednalo o námitku, ale jednalo se o revokaci, o revokaci, která
    byla podána až 14 dní po tom, co to hlasování proběhlo. A to bylo to, vůči čemu
    se Ústavní soud vymezil, to bylo neústavní. Zatímco námitka, tam skutečně posuzuji
    pouze to, jestli to můžeme pokládat za bezprostřední. Pan poslanec Šincl tady
    jasně řekl, a řekl to i mně, že nestihl tu námitku podat, a tak jak já chápu velikost
    toho času po hlasování, tak v jednacím řádu se nic nemluví o bodu a podobně. Tam
    se mluví o tom, že to musí být podáno bezprostředně, a my jsme vždy posuzovali,
    jestli je to v ranku těch zhruba pěti minut. A to se v podstatě odehrálo. Pan
    poslanec Šincl má právo námitku podat, on to nestihl učinit, než byla Sněmovna
    přerušena, on to podal nyní. '
  - 'Já vám mohu říci, že po všech těch zkušenostech, které mám se Sněmovnou, bych
    se pod neústavní postup nepodepsal a nepodpořil bych ho. Já chápu opozici, chápu
    její snahu říkat tady argumenty proti, ale říkám vám za sebe s naprosto čistým
    svědomím, že postup, který je tady navržen, dle mého pevného přesvědčení není
    neústavní a je konformní s jednacím řádem. '
  - ' '
  - 'Předseda PSP Jan Hamáček: Pan místopředseda Laudát, potom pan předseda Stanjura. '
  - ' '
  - 'Poslanec František Laudát: Děkuji, pane předsedo. Dámy a pánové, musím poděkovat
    panu ministru financí, protože on tady ten skutečný důvod řekl. Urbanův pozměňovák
    prohlásil za nesmysl, tudíž vy jste si z pohledu poslanců ANO, resp. sociálních
    demokratů nebo koalice, zpackali hlasování a teď chcete hlasovat znova. Ale to
    jednací řád neumožňuje. Já děkuji panu ministrovi, že to tady řekl naprosto jasně.
    Děkuji. '
  - ' '
  - 'Předseda PSP Jan Hamáček: Pan předseda Stanjura. '
  - ' '
  - 'Poslanec Zbyněk Stanjura: Pane předsedo, vy jste řekl, že nám neuděláte přestávku,
    protože se má hlasovat o námitce pana poslance Šincla. (Předseda PSP: O té už
    jsme hlasovali.) Ale řekl jste, že nám neuděláte přestávku. Nicméně tím popíráte
    samotnou námitku. Pan poslanec Šincl říká: Já jsem měl námitku a vy jste vyhlásili
    přestávku. Tak někdo si přestávku vzít může, čirou náhodou vládní klub, a někdo
    si přestávku vzít nemůže, čirou náhodou opoziční klub. Podotýkám, že dneska jste
    všichni očekávali obstrukce opozice, tak 90 minut měl největší vládní klub přestávku.
    Proč ne? Já jsem to nijak nenapadal. Já to napadám v okamžiku, kdy nám to umožněno
    není. '
  - 'Výklad pana ministra zahraničí je možná úsměvný. Nemá cenu, abychom my si říkali,
    jak dopadne Ústavní soud, a tady se přesvědčovali, kdo má pravdu, to bude fakt
    rozhodovat někdo jiný. My protestujeme z precedentních důvodů, protože to se může
    kdykoli opakovat. Vždycky se najde jeden takový nešťastník, který bude říkat s
    tím nevinným obličejem: stává se mi to jednou za volební období. A já nevím, jestli
    to bylo pět minut. Pět minut je ústavní a šest minut neústavní? Proč se mu nevěnuje
    předseda klubu? Proč neumožní svému poslanci vznést námitku? Navíc mezitím už
    bylo další hlasování. O to je to trapnější, to vyslovení. Kdyby to bylo to poslední
    a pak se nějak rychle ukončil bod, tak to ještě chápu, ale bylo to předposlední
    hlasování, pak bylo dostatek času. Nikdo z nás neviděl pana poslance Šincla tady
    mávat rukou a říkat pozor, pozor, já jsem hlasoval špatně, ten Urbanův návrh jsem
    nechtěl podpořit a omylem jsem ho podpořil. Nic takového nebylo. '
  - 'A já řeknu panu ministru financí, jak se dostali poslanci hnutí ANO do té přestřelky.
    Stačilo, kdybyste nehlasovali o té nevěrohodné námitce pana poslance Šincla. Pak
    máte naprostou pravdu a vás se to netýká, je to problém jiného vládního klubu.
    V okamžiku, kdy vy svým hlasováním umožníte legalizaci tohoto postupu, tak jste
    v tom až po uši. Vůbec nevedeme a nechci vést debatu, jestli je návrh pana poslance
    Urbana dobře, nebo špatně, to jsme měli vést ve druhém a ve třetím čtení, naprosto
    v pořádku. My vedeme debatu o tom, že zákon nějak prošel a někdo se to zpětně
    pokouší změnit. Nevedeme ji o tom, jestli je to dobře, nebo špatně, tomu já rozumím.
    Tak až to přijde ze Senátu, tak se o tom můžeme pobavit, jestli je to dobře, nebo
    špatně a jestli je dobré podpořit sněmovní verzi, nebo senátní verzi, to je normální
    politická debata, a budeme poslouchat argumenty ministra financí, v čem si myslí,
    že je to špatně, a budeme poslouchat argumenty vládního poslance, v čem si myslí,
    že je to dobře, a pak se nějak rozhodneme. Ale nevedeme debatu o meritu věci,
    o tom, jestli je to dobře, nebo špatně, jestli to způsobí 14miliardový výpadek,
    nebo přísun plus, jak tvrdí pan poslanec Urban - a říkám, ne opoziční, ale vládní.
    Vedeme debatu o tom, že to nějak dopadlo, někdo si na poslední chvíli, pozdě,
    vzpomenul a chce to zpochybnit. Ano, ihned po hlasování pan poslanec Šincl měl
    naprosté právo a já bych byl první, kdo by podpořil jeho námitku. Tohle je ovšem
    vymyšlený příběh. Můžeme se tvářit, že tomu věříme - my tomu nevěříme. '
  - 'Pokud o tom zákonu necháte hlasovat znovu, pane předsedo, tak my se toho hlasování
    nezúčastníme a budeme to napadat v Brně právě kvůli té proceduře, ne kvůli tomu,
    jestli je to dobře, nebo špatně. Procedury se mají držet, a když to někdo prošvihne,
    že nedává pozor, a vzpomene si pozdě, tak má prostě smůlu, i když má většinu. '
  - ' '
  - 'Předseda PSP Jan Hamáček: Pan ministr financí. '
  - ' '
  - 'Místopředseda vlády ČR a ministr financí Andrej Babiš: Děkuji, pane předsedo.
    Já se omlouvám, já určitě procedury neznám a ani se je asi nenaučím. Já jsem si
    naivně myslel, že když všechny politické strany mají takovou dojemnou starost
    o naše občany, že v některých věcech bychom mohli možná hlasovat spolu. Já nechápu,
    proč ODS a hlavně TOP 09, která nás tlačí to fiskálního paktu, co strukturálního
    deficitu - a já souhlasím s tím, že bychom se neměli zadlužovat - tak byste logicky
    měli hlasovat s námi, měli byste hlasovat proti tomu, že vy vezmete 14 mld., které
    patří vlastně do státního rozpočtu, a dáte je pár soukromým firmám, protože distribuce
    pohonných hmot v České republice je dneska koncentrovaná, takže vy to dáte pár
    firmám. Já to nechápu. Kašlu na ty procedury, já tomu nerozumím, ale nechápu,
    proč vlastně vy hlasujete proti, když je to proti tomu, co hlásáte, abychom se
    nezadlužovali. A těch 14 mld. nám bude v rozpočtu chybět. '
  - 'My jsme vstřícní. Já říkám ano, fiskální pakt, strukturální deficit, ano, 1 %
    bych chtěl v roce 2017. Tak to je proti tomu, co vy hlasujete. To nedostanou lidi,
    není pravda, že těch 14 mld. dostanou lidi. Podle mě by bylo normální, kdyby všichni
    hlasovali proti tomu. Všichni. Není to pro lidi, je to pro firmy a je to proti
    lidem, protože je to proti rozpočtu. '
  - ' '
  - 'Předseda PSP Jan Hamáček: Pan poslanec Laudát má slovo s přednostním právem. '
  - ' '
  - 'Poslanec František Laudát: Děkuji za slovo, pane předsedo. Teď už asi nějakou
    trochu větší úvahu. Promiňte, přece ale původní zákon o zelené naftě, když to
    řeknu zkráceně, přece je o rozdávání peněz, resp. vlastně o navyšování daňového
    hazardu ve smyslu daňových úniků. Takže já tomu nerozumím. My máme samozřejmě
    právo podpořit Urbanův návrh, což jsme také udělali. Zcela objektivně, tehdy sociální
    demokracie jako jeden muž a jedna žena tady opakovaně tyto návrhy vznášela. My
    jsme přinášeli analýzy, proč si myslíme, že to tak není, byly také trochu jiné
    podmínky, ekonomická rada vlády, NERV, také měla takové stanovisko, že stát na
    tom nevydělá. Nicméně my uznáváme legitimní nárok sociální demokracie, nebo jak
    se ukazuje, dneska už části, když přijde, teď ona zodpovídá směrem k občanům za
    státní kasu, za rozpočet země. Jestliže vy jste nabyli dojmu a trváte na tom,
    nebo část klubu, že to tak je i nadále správně, tak proč bychom to nepodpořili?
    Ale my jsme nehlasovali, dokonce jsme hlasovali proti zákonu jako celku. Tak já
    v tom nevidím problém.  '
13. schůze:
  Místopředseda vlády ČR a ministr financí Andrej Babiš:
  - ' '
  - 'Předseda vlády ČR Bohuslav Sobotka: Děkuji. Vážený pane předsedo, vážené paní
    poslankyně, vážení poslanci, je to určitě historický paradox, protože jsem předsedou
    vlády v situaci, kdy probíhá realizace zákona o majetkovém vyrovnání s církvemi
    a náboženskými společnostmi. V minulém období jsem ale patřil mezi ty poslance,
    kteří hlasovali proti přijetí tohoto návrhu zákona z celé řady důvodů. Mimo jiné
    jsme také konstatovali, že v zákoně nejsou nastaveny dostatečné kontrolní mechanismy
    a že zákon stojí na velmi nerealistickém scénáři z hlediska předpokládaného objemu
    vydávaných majetků a zákonných lhůt, jak byly v návrhu zákona nastaveny. Nicméně
    tehdejší vládní koalice si ten návrh zákona prosadila proti vůli opozice, ten
    zákon prošel i testem ústavnosti z hlediska stížnosti k Ústavnímu soudu, která
    byla podána, a v tuto chvíli vláda České republiky odpovídá za dodržování zákonů
    v souvislosti s realizací zákona o majetkovém vyrovnání s církvemi a náboženskými
    společnostmi. Do té doby, než zákon bude změněn, je potřeba, abychom tento zákon
    respektovali, tak jako i jiné zákony České republiky. '
  - 'Chci připomenout, že na půdě Poslanecké sněmovny je projednávána jedna novela,
    která se tohoto zákona týká. Je to novela, která byla předložena skupinou poslanců.
    Navrhuje prodloužení některých lhůt pro vydávání církevního majetku, nicméně tato
    novela doposud nebyla projednána Poslaneckou sněmovnou, nebyla schválena, a pokud
    vím, nejsou v legislativním procesu žádné jiné návrhy zákonů, které by měnily
    zákon o majetkovém vyrovnání s církvemi a náboženskými společnostmi. '
  - 'Já jsem poslouchal alespoň tu část vystoupení pana místopředsedy Poslanecké sněmovny
    Filipa, u které jsem mohl být přítomen, a musím říci, že přesně tento okruh problémů
    spadá do kompetence vládního výboru, který vláda zřídila 17. března letošního
    roku. Jak možná víte, vážené dámy a vážení pánové, já jsem navrhl na začátku letošního
    roku, krátce poté, kdy byla ustavena nová česká vláda, aby byl zřízen vládní výbor
    k dopadům zákona o majetkovém vyrovnání s církvemi a náboženskými společnostmi.
    Tento vládní výbor je poradním orgánem vlády a jeho hlavní činností je vyhodnocovat
    průběžně dopady zákona o majetkovém vyrovnání. '
  - 'Vláda 17. března letošního roku schválila zřízení tohoto vládního výboru. Vládní
    výbor kromě předsedy vlády tvoří ministr financí, ministr zemědělství, ministr
    kultury, ministr vnitra a ministryně spravedlnosti. K jednání výboru jsou také
    pravidelně zváni stálí hosté, kterými jsou v současnosti vrcholní představitelé
    Lesů České republiky, Úřadu pro zastupování státu ve věcech majetkových, Státního
    pozemkového úřadu, zástupci Asociace krajů České republiky a Svazu měst a obcí.
    Výbor se doposud sešel třikrát. Předkládá zprávy vládě, vláda zprávu výboru naposledy
    projednávala na svém zasedání 21. května letošního roku. '
  - 'Tento vládní monitorovací výbor má za úkol za prvé získávat informace o tom,
    jakým způsobem probíhá vydávání církevního majetku na základě příslušného zákona
    v jednotlivých státních institucích. Samozřejmě má také možnost vyhodnocovat,
    jakým způsobem dochází k realizaci příslušného zákona, a především monitoruje
    průběžně problémy, které vznikají právě v rámci realizace zákona o majetkovém
    vyrovnání s církvemi. '
  - 'Já bych si dovolil navrhnout - a samozřejmě mohou tady zaznít v rozpravě v rámci
    ještě přednostních práv i další náměty, dotazy, kritické připomínky, které se
    týkají právě vydávání církevního majetku - Poslanecké sněmovně následující postup.
    My bychom všechny tyto připomínky, které se objeví na dnešním jednání Poslanecké
    sněmovny během dnešního jednacího dne, shromáždili. Současně bychom poskytli jednotlivým
    předsedům poslaneckých klubů možnost, aby dodatečně ještě tyto podněty doplnili
    k určitému datu. Já bych se jako předseda vlády na všechny předsedy poslaneckých
    klubů obrátil a tuto agendu bychom jako celek postoupili na mimořádné jednání
    vládního monitorovacího výboru, kde bychom se všemi těmito jednotlivými problémy,
    tak jak je shromáždíme z Poslanecké sněmovny na základě ať už dnešní rozpravy,
    nebo na základě podnětů jednotlivých předsedů poslaneckých klubů, zabývali, protože
    vládní monitorovací výbor je přesně ta struktura, která má kompetence k tomu,
    aby tyto věci řešila. '
  - 'Samozřejmě nemůžeme vstupovat do zákona, nemůžeme nahrazovat postup jednotlivých
    úřadů, který je také svázán vnitřními předpisy a zákony, ale myslím si, že vládní
    monitorovací výbor je to místo, kde bychom o všech těchto problémech mohli diskutovat,
    kde bychom si mohli vyžádat podklady od jednotlivých institucí, tak aby vláda
    byla ujištěna a následně Poslanecká sněmovna byla ujištěna o tom, že průběh církevních
    restitucí probíhá v souladu se zákonem a že nejsou vydávány majetky, na které
    církve podle zákona nemají nárok. '
  - 'Chci jednoznačně konstatovat, že vláda má jednoznačný zájem na tom, aby nedocházelo
    k jakýmkoliv pochybnostem, pokud jde o vydávání státního majetku v průběhu církevních
    restitucí. Jednoznačně máme zájem dbát na to, aby byly doloženy všechny potřebné
    doklady pro rozhodování, které v tomto procesu činí jednotlivé státní instituce.
    Jsem ale připraven poskytnout Poslanecké sněmovně následně písemnou informaci
    vládního monitorovacího výboru, ve které se vládní monitorovací výbor vyjádří
    ke všem podnětům, které budou ze strany Poslanecké sněmovny předneseny. To mi
    připadá jako racionální způsob, jakým se můžeme s pochybnostmi, které jsou spojeny
    s procesem církevních restitucí, vypořádat. '
  - 'Čili shromáždíme podklady dnes a v horizontu několika málo dní svolejme mimořádné
    zasedání vládního monitorovacího výboru a připravme jasnou odpověď pro Poslaneckou
    sněmovnu. A já jsem připraven vystoupit na následující schůzi Poslanecké sněmovny.
    Už tam mám jeden bod připravený, a to je reakce na interpelace, které se týkaly
    dětí v Norsku, čili měl bych ještě jeden bod na příští schůzi Poslanecké sněmovny,
    kde bych informoval o stanovisku vládního monitorovacího výboru. To je tedy postup,
    který bych si dovolil navrhnout v této věci. Děkuji. (Potlesk z levé strany sálu.) '
  - ' '
  - 'Předseda PSP Jan Hamáček: Děkuji panu předsedovi vlády. Dále vystoupí pan místopředseda
    vlády Babiš. Připraví se pan předseda Okamura. '
  - ' '
  - 'Místopředseda vlády ČR a ministr financí Andrej Babiš: Děkuji, pane předsedo.
    Vážený pane předsedající, kolegyně, kolegové, hnutí ANO ctí zásadu, že co bylo
    ukradeno, musí být vráceno. Nesouhlasíme ale se způsobem, jakým byly církevní
    restituce Nečasovou a Kalouskovou vládou dojednány. Bývalá koalice nedokázala
    občanům vysvětlit, jak se dospělo k částkám 75 miliard korun, tedy hodnotě majetku,
    který má být církvím vrácen, a ani k částce 59 miliard korun, kterou má stát církvím
    postupně po 30 let vyplácet. Vláda Nečase a Kalouska, která lidem zvyšovala daně,
    snižovala důchody a podporu nemocným a postiženým, nedokázala vysvětlit, proč
    na lidech šetří a církvím rozdává. I to je důkazem toho, že ekonomická krize nebyla
    tak hluboká, jak se nám to údajně pravicová vláda snažila namluvit. '
  - 'Bývalá koalice samotná pak v listopadu 2012 zákon po vetu Senátu schválila s
    pomocí hlasů dvanácti nezařazených poslanců, a neštítila se dokonce využít hlasu
    tehdy ještě nepravomocně, ale dnes už pravomocně odsouzeného poslance za ODS Pekárka.
    Vláda zákon o restitucích protlačila Sněmovnou bez ohledu na názor většiny občanů.
    Proti podobě církevních restitucí již v době přijetí zákona bylo přibližně 80
    % našich občanů. '
  - 'Kromě výše zmíněných částek budou navíc občané ještě několik let ročně přispívat
    na chod církví, a to částkou přes 1 miliardu korun ročně. '
  - 'Bývalá koalice nikdy neusilovala o to, aby zákon o církevních restitucích byl
    transparentní a ve prospěch občanů České republiky. Záměr ČSSD, která před volbami
    slibovala výrazné snížení finančních plateb státu v rámci církevních restitucí
    tak, aby náhrada byla přiměřená a skutečně spravedlivá, zatím selhal. Církve se
    o náhrady připravit nenechají. Restituční procesy se už rozběhly a mnohde přinášejí
    problémy jak samosprávám tak soukromým majitelům, nemluvě o soudních sporech,
    jež se dají do budoucna očekávat. '
  - 'Celý proces přijímání zákona o církevních restitucích byl netransparentní a vůči
    občanům, kteří s církvemi a událostmi po roce 1948 nemají nic společného, také
    nespravedlivý. Politici, kteří mají zastupovat zájmy státu, zde zcela selhali
    a já doufám, že neselžou samotné církve. Chtěl bych věřit, že alespoň ony budou
    plnit svou funkci ve společnosti, tedy především nabízet duchovní oporu a péči
    starým, nemocným a chudým lidem, výchovu dětí a jejich vzdělávání. '
  - 'Zákon je přijatý a jeho platnost potvrzena Ústavním soudem. Nyní je na církvích
    a náboženských společnostech, aby učinily celý proces restitucí maximálně transparentním
    a obrátily se ke státu a jeho občanům vstřícně.  '
14. schůze:
  Místopředseda vlády ČR a ministr financí Andrej Babiš:
  - '

    Já jen znovu zopakuji to, co jsem tu už říkal, abyste si to dobře představili.
    Nastoupíte po vysoké škole do státní služby, pracujete tady devět let, odcházíte
    třeba v nějakých 33-34 letech pryč a máte nárok rok něco pobírat a ještě dostanete
    celý roční plat. To je obrovská, neobvyklá výhoda na pracovním trhu, které se
    netěší nikdo ani ve veřejných institucích, ani v soukromé sféře. Je opravdu na
    zvážení, jestli takovou výhodu máme odcházejícím úředníkům poskytovat. '
  - 'Pak ten návrh obsahuje možnost, aby vzdělávání úředníků mohly zajišťovat vysoké
    školy, a protože tady existovala určitá nejasnost, tak vysvětlím podstatu toho
    návrhu. Jde o to, že by Ministerstvo vnitra - to je samozřejmá věc - muselo udělit
    vysoké škole příslušnou akreditaci, a teprve na základě této akreditace by takovéto
    vzdělání mohlo být poskytováno. Není to omezeno na veřejné vysoké školy, vztahovalo
    by se to i na soukromé vysoké školy. To, že to uděluje Ministerstvo vnitra, není
    omezeno na jedinou státní školu, která spadá pod Ministerstvo vnitra, v jistém
    smyslu tedy Policejní akademii, ale je to opravdu otevřeno všem vysokým školám,
    které by takovouto akreditaci získaly. '
  - 'A to poslední a to nejdůležitější, a to je to, na čem by nám všem mělo nejvíc
    záležet, co obsahuje můj pozměňovací návrh, je rozšíření možnosti nebo rozšíření
    těch lidí, kteří mohou působit ve státní správě. My navrhujeme, aby se do výběrového
    řízení už v prvním kole - a to je důležité, protože když to bude ve druhém a ve
    třetím, tak to de facto nikdy nenastane - aby se už v prvním kole mohli hlásit
    lidé z veřejných institucí, z vysokých škol a také ze soukromé sféry, kteří samozřejmě
    mají odpovídající vzdělání a předtím složili odpovídající úřednickou zkoušku. '
  - 'Tolik základní vysvětlení k pozměňovacím návrhům, které jsou předloženy pod mým
    jménem. '
  - 'Ještě Občanská demokratická strana předložila pozměňovací návrh pana kolegy Marka
    Bendy, který, jednoduše řečeno, odstraňuje určitou diskriminaci z hlediska započítávání
    praxe, která tam existuje, pro zaměstnance obecních úřadů. My, aby k této diskriminaci
    nedocházelo, aby tam byla zajištěna větší prostupnost, navrhujeme určité rozšíření
    a toto rozšíření se potom vztahuje i na členy rad příslušných obcí a krajů, které
    podle nás také disponují dostatečnou praxí. '
  - 'Dámy a pánové, tolik stručné vysvětlení jednotlivých pozměňovacích návrhů, které
    předložili občanští demokraté. Já věřím, že aspoň někteří z vás se k našim pozměňovacím
    návrhům připojí, protože jsou to pozměňovací návrhy nepochybně rozumné a tento
    zákon vylepšující. '
  - 'Na závěr svého vystoupení bych ale chtěl znovu konstatovat, a to i po dnešním
    jednání všech zúčastněných stran, že občanští demokraté bez ohledu na to, jak
    budete hlasovat o našich pozměňovacích návrzích, dodrží své slovo a podpoří tu
    verzi služebního zákona, která odpovídá dohodě mezi námi a stranami vládní koalice. '
  - ' '
  - 'Předseda PSP Jan Hamáček: Děkuji. Pan poslanec Klán je stále odsouván, tak se
    domáhá aspoň technické poznámky. Prosím, máte slovo, dvě minuty. '
  - ' '
  - 'Poslanec Jan Klán: Děkuji za slovo. Vážený pane předsedo, dovolte mi, abych reagoval
    vaším prostřednictvím na pana poslance Fialu ohledně všem vysokým školám. Mám
    to chápat tím způsobem, že i soukromým vysokým školám? Protože pokud to otevřeme
    i do soukromých škol, tak to bude znamenat velký byznys pro ně. Já si myslím,
    že Občanská demokratická strana tady pořád prosazuje neoliberální teorii takzvaného
    washingtonského konsensu, což znamená ještě větší liberalizaci státní správy.
    Opravdu mi to tak připadá. '
  - 'To samé první kola a prostupnost ze soukromé sféry. Tam si myslím, že bohatě
    stačí, když to bude v těch druhých kolech. Já nevím, proč dávat stále první kola
    ze soukromé sféry, ale já chápu tedy Občanskou demokratickou stranu, že prostě
    ona to má v té své teorii. To tam takto opravdu mají, takže to prosazují. Ale
    v tom případě my tyto pozměňovací návrhy nepodpoříme. '
  - ' '
  - 'Předseda PSP Jan Hamáček: Ano. Faktická poznámka pan poslanec Fiala. '
  - ' '
  - 'Poslanec Petr Fiala: Dámy a pánové, já nevím, o jaké teorii pan poslanec mluví,
    ale to vůbec není důležité. Naše návrhy - a to vám mohu garantovat prostřednictvím
    pana předsedajícího - se neřídí žádnou teorií, ale normálně se řídí zdravým rozumem
    a také legislativou této země. Abych to vysvětlil úplně jednoduše: Jestliže uzavřeme
    v prvním kole výběrová řízení jenom pro úředníky, tak si zhoršujeme výkon státní
    správy. A já opravdu nevidím rozdíl mezi auditorem, který pracuje ve veřejné instituci,
    auditorem, který pracuje v soukromé firmě, a auditorem, který pracuje na nějakém
    státním úřadu. Proč těmto lidem nedat šanci, chtějí-li, aby vylepšili naši státní
    správu? '
  - 'A ta druhá poznámka je podstatná. Proč bychom měli rozlišovat, a děláme to někde,
    mezi absolventy, nebo kvalitou vysokých škol veřejných a soukromých? My máme přece
    jednu zvláštní věc, kterou nemají všechny vysokoškolské systémy, a to je ta, že
    vysoká škola na území České republiky nemůže udělovat tituly a vysokoškolské vzdělání
    není akceptováno a nemůže vlastně působit, pokud nemá akreditaci, kterou jí uděluje
    Ministerstvo školství na základě doporučení nezávislé akreditační komise. Ve chvíli,
    kdy takováto akreditace existuje a má ji veřejná i soukromá vysoká škola, tak
    není jediný důvod, proč by vysoké školy neměly být chápány jako celek. Tady jde
    přece o něco jiného. Tady jde o to, že Ministerstvo vnitra udělí akreditaci škole,
    která bude splňovat požadavky Ministerstva vnitra na vzdělávání lidí ve státní
    sféře, a Ministerstvo vnitra si samo rozhodne, která ta škola je kvalitní, anebo
    ne. Ale já skutečně odmítám, a to je ideový postoj, rozdělování vysokých škol
    na veřejné a soukromé. Jsou vysoké školy dobré a špatné a stát má dostatek nástrojů
    na to, aby kvalitu kontroloval a těm, které špatné jsou, nedovolil působit. (Potlesk
    z pravé strany.) '
  - ' '
  - 'Předseda PSP Jan Hamáček: Žádné další faktické poznámky neregistruji. Dalším
    přihlášeným s přednostním právem je pan ministr financí. Prosím, máte slovo. '
  - ' '
  - 'Místopředseda vlády ČR a ministr financí Andrej Babiš: Vážený pane předsedo,
    kolegyně, kolegové, já jsem neměl v plánu vystoupit, dokonce mi dva členové našeho
    poslaneckého klubu nedoporučili, abych vystoupil. Asi mají obavu, že tady budu
    něco nemístného povídat. Nicméně vystoupení pana Okamury a pana Kalouska mi nedá,
    abych vystoupil. '
  - 'Já bych si dovolil zopakovat některá fakta. Zákon o státní službě jsme - první
    návrh byl v roce 2002 a byla to podmínka vstupu do Evropské unie. Já myslím, že
    hlavně díky našemu hnutí i možná mé pro někoho kontroverzní osobě ten zákon je
    v té fázi, ve které je, protože si asi vzpomenete, že tento zákon naše média nazývala
    v listopadu, v prosinci a v lednu díky návrhu pana prezidenta lex Babiš. '
  - 'Já musím zásadně odmítnout tvrzení pana Okamury ohledně toho, že by naše hnutí,
    které je stále hnutím občanů a není klasickou politickou stranou, mělo zájem na
    tom, abychom drželi nějaké zvyklosti z minulosti. Já jsem od počátku při sestavování
    koaliční vlády byl proti politickým náměstkům. Bránil jsem se a mohu deklarovat,
    že Ministerstvo financí je dnes modelovým příkladem odpolitizování státní správy.
    Já jsem si vzal s dovolením jednu asistentku z mé firmy, která není členkou našeho
    hnutí, vzal jsem si jednoho absolventa práv, bývalého šéfa Všehrdu, jednoho z
    nejlepších absolventů za poslední léta, který mi pomáhá.  '
15. schůze: {}
16. schůze:
  Místopředseda vlády ČR a ministr financí Andrej Babiš:
  - ' '
  - 'Místopředseda PSP Petr Gazdík: Děkuji panu předsedovi za jeho vystoupení i za
    jeho aktivitu. '
  - ' '
  - 'Nyní se budeme zabývat bodem číslo '
  - 'Jako bych toto číslo a ten návrh už před chvilkou slyšel... '
  - 'Usnesení, jímž Senát zamítl tento návrh zákona, bylo doručeno jako sněmovní tisk
    215/4. Vítám mezi námi pana senátora Karla Korytáře. Prosím, aby se za navrhovatele
    k usnesení Senátu o zamítnutí tohoto návrhu vyjádřil pan místopředseda vlády a
    ministr financí Andrej Babiš. Prosím, pane ministře, máte slovo. '
  - ' '
  - 'Místopředseda vlády ČR a ministr financí Andrej Babiš: Vážený pane předsedo,
    kolegyně, kolegové, dovolte mi, abych se stručně vyjádřil k návrhu zákona, kterým
    se mění zákon č. 353/2003 Sb., o spotřebních daních, ve znění pozdějších předpisů,
    který se týká opětovného zavedení daňového zvýhodnění zelené nafty. '
  - 'Tento návrh byl Poslanecké sněmovně vrácen Senátem na základě jeho zamítnutí.
    Usnesením Senátu č. 587 však bylo navrženo, aby úprava týkající se opětovného
    zavedení daňového zvýhodnění zelené nafty byla začleněna do novely zákona týkající
    se změny sazeb spotřební daně z tabákových výrobků předložené Sněmovně jako tisk
    208/4. Vzhledem k tomu, že opětovné zavedení daňového zvýhodnění zelené nafty
    již bylo schváleno v rámci hlasování o sněmovním tisku 208/4, je nutné přijmout
    návrh Senátu na zamítnutí sněmovního tisku 215/3. Děkuji vám za pozornost. '
  - ' '
  - 'Místopředseda PSP Petr Gazdík: Já děkuji panu ministrovi. Ptám se, zda se chce
    k usnesení Senátu vyjádřit zpravodaj rozpočtového výboru pan poslanec Václav Votava.
    Nechce. Otevírám tedy rozpravu, do níž neeviduji v tuto chvíli žádnou přihlášku.
    Pan senátor se hlásí do rozpravy. Prosím, pane senátore, máte slovo. '
  - ' '
  - 'Senátor Karel Korytář: Já jen pro pořádek. Vzhledem k tomu, že jste schválili
    společnou novelu zákona o spotřebních daních, jak uvedl již pan ministr, žádám
    vás o podporu zamítnutí předmětného návrhu zákona tak, jak jej předložil Senát.
    Děkuji za pozornost. '
  - ' '
  - 'Místopředseda PSP Petr Gazdík: Děkuji panu senátorovi. Ptám se, kdo další se
    hlásí do rozpravy. Neeviduji přihlášku. Pokud se nikdo nehlásí, rozpravu končím. '
  - 'Přistoupíme k hlasování podle zk. 97 odst. 3 zákona o jednacím řádu Poslanecké
    sněmovny. K přijetí tohoto usnesení je zapotřebí souhlasu nadpoloviční většiny
    všech poslanců, tedy souhlas 101 poslance. '
  - ' '
  - 'Přednesu návrh usnesení: "Poslanecká sněmovna schvaluje návrh zákona, kterým
    se mění zákon č. 353/2003 Sb., o spotřebních daních, ve znění pozdějších předpisů,
    podle sněmovního tisku 215/3." '
  - 'O tomto usnesení zahajuji hlasování. Kdo je pro, ať zvedne ruku a zmáčkne tlačítko.
    (Šum v sále.) Pardon, mám tady žádost o odhlášení. Prohlašuji tedy toto hlasování
    za zmatečné. '
  - ' '
  - 'Všechny vás odhlašuji. Prosím, abyste se přihlásili svými hlasovacími kartami.
    Prosím pana předsedu Sklenáka. (Hlásí se o slovo.) '
  - ' '
  - 'Poslanec Roman Sklenák: Já se velmi omlouvám. Ale jenom abychom si byli jisti,
    o čem hlasujeme. Znamená to, pokud bychom podpořili toto usnesení, že hlasujeme
    pro tu sněmovní verzi? '
  - ' '
  - 'Místopředseda PSP Petr Gazdík: Senát tento návrh zákona neschválil. Pokud bychom
    chtěli Senát přehlasovat, a tedy schválit, museli bychom hlasovat pro, jestli
    to dobře chápu. Pokud Senát nepřehlasujeme, tak budeme souhlasit s návrhem na
    zamítnutí Senátu. (Šum v sále.) Prosím pan předseda Stanjura. '
  - ' '
  - 'Poslanec Zbyněk Stanjura: Malá bezplatná lekce jednacího řádu. Asi je to poprvé
    v tomto volebním období, kdy hlasujeme o zamítnutí zákona. Já tomu dotazu totiž
    nerozumím, ještě tak zkušeného politika. To je úplně jednoduché. My jsme něco
    přijali, Senát to zamítl. Abychom přehlasovali Senát, je kvorum 101. Nemá cenu
    se ani odhlašovat, kvorum se nezmění. A to je celé. Kdo to nechápe, ať si zase
    přečte tu knížečku, je to tam poměrně jednoduše napsané. '
  - 'Takže abych to přeložil všem, kteří tu knížečku ještě nečetli. Pokud nechcete,
    aby platily dva zákony o zelené naftě, tak nehlasujte pro. To je docela jednoduché.
    Kdo hlasuje pro, hlasuje pro dvě verze - pro tu, která byla přijata neústavním
    způsobem ve Sněmovně, a pro tu, pro kterou jsme hlasovali - nebo vy jste pro ni
    hlasovali před několika minutami. Ale mě fakt udivuje tato rozprava. Děkuji. '
  - ' '
  - 'Místopředseda PSP Petr Gazdík: Mě udivuje, že vás to udivuje, pane předsedo.
    S další řádnou přihláškou s přednostním právem pan předseda Kalousek. Prosím,
    pane předsedo. '
  - ' '
  - 'Poslanec Miroslav Kalousek: Děkuji, pane předsedající. Ve vši úctě, dámy a pánové,
    abychom předešli riziku, že opět bude někdo donucen říkat, že neurčený počet poslanců
    sociální demokracie zase nevěděl, o čem hlasuje, velmi prosím, kdyby nám zpravodaj
    ještě jednou přečetl usnesení. Když si to usnesení poslechneme, tak sami usoudíme,
    jestli chceme hlasovat pro, nebo proti. A pak budeme všichni vědět, o čem jsme
    hlasovali. '
  - 'Dovolte ještě malou poznámku k tomuto návrhu. Pan poslanec Sklenák na mě sice
    volal z lavice, neozvučen, že jsem to říkal již počtvrté, ale přitom mi zjevně
    nerozuměl. Tak já to řeknu ještě popáté. Na jaře, když jsme tady projednávali
    ty dvě novely, tak já jsem se jako konzervativní proceduralista ohradil proti
    tomu, že by to mělo být schvalováno v každé novele zvlášť, když se jedná o jednu
    jedinou zákonnou předlohu. Váš předseda a váš ministr financí mně tady vysvětlovali,
    že tomu vůbec nerozumím, jak je strašně důležité, aby to bylo schvalováno zvlášť.
    Vaši senátoři se ten jeden zákon rozhodli zamítnout a rozhodli se dát to do jedné
    jediné novely. Nehodnotím to věcně, procesně je to zcela v pořádku. Vy se to zjevně
    chystáte podpořit, a to dokonce s takovou obavou, že se radši ptáte dvakrát, jak
    máte hlasovat, abyste věděli, o čem máte hlasovat. Tak já jenom končím řečnickou
    otázkou: Komu Senát i vaše vlastní snažení v tuhle chvíli dává za pravdu z rozpravy
    z prvého čtení - nám, kteří jsme se vám smáli, že novelizujete jeden zákon dvakrát,
    anebo vám? Děkuji. (Potlesk zprava.) '
  - ' '
  - 'Místopředseda PSP Petr Gazdík: Děkuji panu předsedovi Kalouskovi. A jestli dovolíte,
    já pro informaci znovu zopakuji postup. My jsme dostali usnesení, jímž Senát zamítl
    tento návrh zákona. Bylo doručeno jako sněmovní tisk 215/4. Pokud chceme Senát
    přehlasovat, tak musíme schválit sněmovní tisk 215/3, kterým Sněmovna tento zákon
    přijala. Pokud nechceme Senát přehlasovat, tak to usnesení, které jsem přečetl,
    nepodpoříme. Je to už takto prosím každému z poslanců jasné? Jestliže ano, přečtu
    znovu usnesení a dám o něm hlasovat: "Poslanecká sněmovna schvaluje návrh zákona,
    kterým se mění zákon č. 353/2003 Sb., o spotřebních daních, ve znění pozdějších
    předpisů, podle sněmovního tisku 215/3." '
  - ' '
  - 'Byli jste už odhlášeni, takže já zahajuji hlasování. Kdo je pro, aby Sněmovna
    přehlasovala senátní verzi zákona nebo senátní zamítnutí zákona, ať zvedne ruku
    a zmáčkne tlačítko. Kdo je proti? '
  - 'Je to hlasování číslo 6, přihlášeno 148 poslankyň a poslanců, pro 13, proti 99.
    Návrh nebyl přijat. Konstatuji tedy, že návrh zákona nebyl přijat. Tím končím
    projednávání bodu číslo 2. '
  - ' '
  - 'S přednostním právem se přihlásil pan předseda poslaneckého klubu sociální demokracie
    Roman Sklenák. Prosím, pane předsedo, máte slovo. '
17. schůze:
  Místopředseda vlády ČR a ministr financí Andrej Babiš:
  - '

    Novela zákona se předkládá ke splnění požadavků EU. Tyto požadavky ze strany EU
    nelze promítnout jinak než navrhovanou novelizací rozpočtových pravidel. Požadavky
    ze strany EU byly vyjádřeny v akčním plánu ke zlepšení fungování řídicích a kontrolních
    systémů pro strukturální fondy v ČR. Splnění požadavků tohoto akčního plánu bylo
    podmínkou odblokování plateb pro operační programy spolufinancované z Evropského
    fondu pro regionální rozvoj a Fondu soudržnosti. Dále bez novelizace rozpočtových
    pravidel není možné měnit úpravu vymezení rozpočtové kapitoly Operace státních
    finančních aktiv ani definici státních finančních pasiv a státního dluhu. Rovněž
    úprava vydávání státních dluhopisů požaduje tuto úpravu. Děkuji. '
  - ' '
  - 'Místopředseda PSP Petr Gazdík: Já děkuji panu zpravodaji a otevírám obecnou rozpravu,
    do které v tuto chvíli neeviduji žádnou přihlášku. Pan poslanec Vilímec se hlásí.
    Prosím, pane poslanče, máte slovo. '
  - ' '
  - 'Poslanec Vladislav Vilímec: Vážený pane místopředsedo, vážené kolegyně a kolegové,
    dnes je takový den, kdy se všechno projednává efektivně. Vždycky se něco přečte,
    a pak pan poslanec Volný načte zkrácení lhůty na 30 dnů. '
  - 'Myslím, že by nemělo zapadnout to, co zmínil především pan ministr financí, že
    tato takzvaná velká rozpočtová pravidla, ten návrh, který je předložen, také znamenají
    přesun zákonného povolení Poslanecké sněmovny k vydávání státních dluhopisů v
    mnoha případech do režimu zmocnění Ministerstva financí k takovým operacím a v
    zásadě zmocnění ke zvyšování dluhu. V důvodové zprávě se píše, a je myslím dobré
    si to přečíst a poslechnout, že zákonné povolení k těmto operacím "je pouhou časově
    náročnou a zbytečnou formalitou, existuje také riziko, že zákon opravňující ministerstvo
    k vydávání státních dluhopisů nebude schválen". "Ze stejných důvodů je dle navrhovaného
    ustanovení vloženo i oprávnění ministerstva vydávat státní dluhopisy na úhradu
    rozpočtovaného schodku státního rozpočtu. Zákon o státním rozpočtu," to cituji
    z té důvodové zprávy, "musí projít legislativním procesem, a tvorba dalšího zákona,
    který by kryl schodek," je dle důvodové zprávy "pouze nadbytečným procesem". '
  - 'Takto soudí - a musím to podtrhnout - o zákonodárné pravomoci Poslanecké sněmovny
    vláda, Ministerstvo financí. Také se můžeme za chvíli dočkat návrhu, aby Poslanecká
    sněmovna zmocnila Ministerstvo financí ke stanovení sazeb daní na základě schváleného
    rozpočtu, protože je riziko, že případné neschválení daňových zákonů může ohrozit
    plnění státního rozpočtu. '
  - 'Stručně řečeno, a musím to zde zmínit, vláda a Ministerstvo financí se snaží
    zákonodárný sbor, těch 200 ctěných poslankyň a poslanců, postavit na vedlejší
    kolej. Ano, z pohledu Ministerstva financí je to efektivní. Jsme nepředvídatelní
    a časově komplikujeme Ministerstvu financí a vládě jejich bohulibé záměry. Jenom
    chci podotknout, že kdybychom s takovým návrhem přišli v minulém či předminulém
    volebním období za vládní koalici, nechci se ani domýšlet, co by dělala opozice
    na protest. '
  - 'Děkuji za pozornost. (Potlesk zprava.) '
  - ' '
  - 'Místopředseda PSP Petr Gazdík: Děkuji panu poslanci Vilímcovi. Dále se hlásí
    pan zpravodaj. Prosím, pane zpravodaji. '
  - ' '
  - 'Poslanec Roman Kubíček: Dobrý den, dámy a pánové. Dovoluji si požádat o zkrácení
    lhůty na projednání ve výborech na 30 dní, aby to neodnášel vždycky pan poslanec
    Volný. Děkuji. '
  - ' '
  - 'Místopředseda PSP Petr Gazdík: To je od vás hezké, pane zpravodaji. Eviduji žádost
    na zkrácení lhůty o 30 dnů na 30 dnů. Ptám si, kdo další se hlásí do obecné rozpravy.
    Pokud nikdo takový není, končím obecnou rozpravu. Ptám se pana ministra a pana
    zpravodaje na závěrečná slova. Není zájem. '
  - 'Budeme se tedy zabývat návrhem na přikázání výborům. Organizační výbor navrhl
    přikázat předložený návrh k projednání rozpočtovému výboru. Ptám se, jestli má
    někdo nějaký jiný návrh, a dlouze se dívám zejména na levici, abych ji neopomněl.
    Nemá nikdo jiný návrh. '
  - ' '
  - 'Budeme tedy hlasovat o přikázání rozpočtovému výboru. '
  - 'Já zahajuji hlasování o tom, abychom tento návrh přikázali k projednání rozpočtovému
    výboru. Kdo je pro, ať zvedne ruku a zmáčkne tlačítko. Kdo je proti? '
  - 'Je to hlasování číslo 311. Přihlášeno 130 poslankyň a poslanců, pro 116, proti
    žádný. '
  - ' '
  - 'Dále pan zpravodaj navrhl zkrátit lhůtu k projednání o 30 dnů. '
  - 'Zahajuji hlasování o zkrácení lhůty k projednání o 30 dnů. Kdo je pro, ať zvedne
    ruku a zmáčkne tlačítko. Kdo je proti? '
  - 'Je to hlasování číslo 312. Přihlášeno je 130 poslankyň a poslanců, pro 73, proti
    11. Návrh na zkrácení lhůty byl přijat. '
  - ' '
  - 'Konstatuji, že návrh jsme přikázali k projednání rozpočtovému výboru a zkrátili
    lhůtu k projednání o 30 dnů. Končím první čtení tohoto návrhu zákona a předávám
    řízení schůze. Hezké odpoledne. '
  - ' '
  - 'Místopředseda PSP Jan Bartošek: Dámy a pánové, pěkné odpoledne, budeme pokračovat
    dalším bodem dle schváleného programu schůze. Jedná se o '
  - 'Upozorňuji na to, že je navrženo, abychom s návrhem zákona vyslovili souhlas
    již v prvém čtení. Nyní poprosím, aby z pověření vlády předložený návrh uvedl
    místopředseda vlády a ministr financí pan Andrej Babiš. '
  - ' '
  - 'Místopředseda vlády ČR a ministr financí Andrej Babiš: Děkuji, pane předsedo.
    Dámy a pánové. Předkládaná novela zákona o cenách sleduje dva cíle. '
  - 'Za prvé je to úspora nákladů na vydávání Cenového věstníku, který má dlouhodobě
    klesající náklad, a odběratelé jednoznačně dávají přednost jeho elektronické podobě
    zveřejňované na webových stránkách Ministerstva financí. Dále se navrhuje Cenový
    věstník zveřejňovat na portálu veřejné správy při zajištění verifikace digitální
    podoby cenového rozhodnutí listinnou podobou. Shodný způsob zveřejňování cenových
    rozhodnutí o regulaci cen byl přijat již v energetickém zákonu pro cenové rozhodnutí
    Energetického regulačního úřadu. '
  - 'Za druhé novela v návaznosti na nový kontrolní řád má umožnit, aby cenové kontroly
    prováděli kontroloři na základě předložení průkazů a nemuseli mít pro každý jednotlivý
    případ kontroly například v maloobchodě či službách písemné pověření. Zákon obsahuje
    náležitosti, které mají být v průkazu obsaženy. Nové řešení umožní pružnější provádění
    cenových kontrol zejména v menších prodejnách a provozovnách. '
  - 'S ohledem na technický charakter novelizačních bodů a krátkost novely vláda požádala
    Poslaneckou sněmovnu o vyslovení souhlasu s návrhem zákona již v prvním čtení.
    Urychlené projednání umožní již k 1. lednu 2015 ukončit dosavadní smlouvy o tisku
    a distribuci Cenového věstníku a přejít na hospodárnější způsob jeho zveřejňování.
    Děkuji za pozornost. '
  - ' '
  - 'Místopředseda PSP Jan Bartošek: Děkuji. Nyní ještě prosím, aby se ujal slova
    zpravodaj pro prvé čtení pan poslanec Karel Fiedler a poté se s přednostním právem
    hlásí pan poslanec Laudát. '
  - ' '
  - 'Poslanec Karel Fiedler: Dobrý den, dobré dopoledne, dámy a pánové. Děkuji za
    slovo, pane předsedající. Já jen stručně, krátce, protože se jedná o jednoduchou
    novelu a zásadní věci tady k tomu sdělil již pan ministr financí Andrej Babiš. '
  - 'Předkládaný návrh novely zákona číslo 526/1990 Sb., o cenách, ve znění pozdějších
    předpisů, se týká publikování Cenového věstníku. Věstník je možné zveřejňovat
    také způsobem umožňujícím dálkový přístup na portálu veřejné správy. Již několik
    let je uveřejněn prostřednictvím programu Adobe Reader na webových stránkách Ministerstva
    financí. Důvodem návrhu jsou zbytečně vysoké náklady na vydávání v tištěné podobě
    a zároveň i klesající počet předplatitelů tištěné podoby Cenového věstníku. V
    současnosti je na webových stránkách k dispozici okamžitě po podpisu. Dále se
    tento návrh zabývá úpravou průkazu pracovníků cenových kontrolních orgánů. '
  - 'Tak jak tady bylo zmíněno ze strany navrhovatele, pana ministra, je navrženo
    schválit zákon podle zk. 90 ve zkráceném čtení. Vzhledem k jednoduchosti této
    novely, která jednoduchým krokem přináší i cenovou úsporu, doporučuji, aby tento
    návrh, tento požadavek, ve zkráceném znění byl také schválen. Děkuji.  '
  Poslanec Miloš Babiš:
  - ' '
  - 'Poslanec Jan Chvojka: Hezké dopoledne, vážené dámy a pánové. Děkuji za slovo,
    pane předsedající. Pozměňovacích návrhů není naštěstí tolik, jak jsem čekal. Je
    jich celkem šest a budeme hlasovat o pozměňovacím návrhu nejprve ústavněprávního
    výboru, potom o pozměňovacím návrhu pana poslance Bendy, o mém pozměňovacím návrhu,
    o pozměňovacím návrhu pana poslance Plíška, o pozměňovacím návrhu paní poslankyně
    Hnykové a o pozměňovacím návrhu pana poslance Krákory. A poté, co se vypořádáme
    se všemi pozměňovacími návrhy, měli bychom hlasovat o návrhu zákona jako o celku. '
  - ' '
  - 'Místopředseda PSP Jan Bartošek: Dobře, děkuji vám. Chci se zeptat, zda máte někdo
    námitku proti takto navrženému postupu hlasování. Žádnou námitku nevidím, v tom
    případě budeme postupovat tak, jak jste to, pane zpravodaji, popsal. Poprosím
    vás, abyste nyní přednášel jednotlivé návrhy a vyjádřil se k nim. '
  - ' '
  - 'Poslanec Jan Chvojka: Děkuji. Nyní bychom měli hlasovat o pozměňovacím návrhu,
    tak jak je uveden v usnesení ústavněprávního výboru. '
  - ' '
  - 'Místopředseda PSP Jan Bartošek: Děkuji. Vaše stanovisko? (Kladné.) Pan poslanec
    Sklenák? (Souhlasné.) Děkuji. '
  - 'Zahajuji hlasování a táži se, kdo je pro takto navržené usnesení. Kdo je proti? '
  - 'Je to hlasování číslo 270, přítomných poslanců je 142, pro 107, návrh byl přijat. '
  - ' '
  - 'Omlouvám se, mám zde jednu faktickou poznámku. Pan poslanec Dolejš? Ne, dobře,
    ruším. Můžeme pokračovat. '
  - ' '
  - 'Poslanec Jan Chvojka: Dále mám na řadě pozměňovací návrh pana poslance Marka
    Bendy. '
  - ' '
  - 'Místopředseda PSP Jan Bartošek: Dobře. Vaše stanovisko? (Neutrální) Pan předseda
    Sklenák? (Nesouhlasné.) Děkuji. '
  - 'Zahajuji hlasování a táži se, kdo je pro takto navržené usnesení. Kdo je proti? '
  - 'Je to hlasování číslo 271, přítomných poslanců 143, pro 59, tento návrh nebyl
    přijat. Můžeme pokračovat dál. '
  - ' '
  - 'Poslanec Jan Chvojka: Dále máme na řadě pozměňovací návrh můj. Samozřejmě moje
    stanovisko je kladné. '
  - ' '
  - 'Místopředseda PSP Jan Bartošek: Děkuji. Pan předseda Sklenák? (Souhlasné.) Děkuji. '
  - 'Zahajuji hlasování a táži se, kdo je pro takto navržené usnesení. Kdo je proti? '
  - 'Končím hlasování číslo 272, přítomných poslanců 144, pro 107, návrh byl přijat.
    Můžeme pokračovat. '
  - ' '
  - 'Poslanec Jan Chvojka: Dále máme v pořadí pozměňovací návrh pana poslance Plíška.
    Mé stanovisko je neutrální. '
  - ' '
  - 'Místopředseda PSP Jan Bartošek: Děkuji. Pan předseda Sklenák? (Nesouhlasné.)
    Děkuji. '
  - 'Zahajuji hlasování a táži se, kdo je pro takto navržené usnesení. Kdo je proti? '
  - 'Končím hlasování číslo 273, přítomných poslanců 144, pro návrh 48, návrh nebyl
    přijat. Můžeme pokračovat. '
  - ' '
  - 'Poslanec Jan Chvojka: Dále máme na řadě pozměňovací návrh paní poslankyně Hnykové.
    Můj názor je kladný. '
  - ' '
  - 'Místopředseda PSP Jan Bartošek: Děkuji. Pan předseda Sklenák? (Souhlas.) Děkuji. '
  - 'Zahajuji hlasování a táži se, kdo je pro takto navržené usnesení. Kdo je proti? '
  - 'Je to hlasování číslo 274, přítomných poslanců 146, pro návrh bylo 139 poslanců,
    návrh byl přijat. Můžeme pokračovat. '
  - ' '
  - 'Poslanec Jan Chvojka: Poslední pozměňovací návrh, kterým bychom se měli zabývat,
    je pozměňovací návrh pana poslance Krákory. Mé stanovisko je kladné. '
  - ' '
  - 'Místopředseda PSP Jan Bartošek: Děkuji. Pan předseda Sklenák? (Souhlasné.) Děkuji. '
  - 'Zahajuji hlasování a táži se, kdo je pro takto navržené usnesení. Kdo je proti? '
  - 'Je to hlasování číslo 275, přítomných poslanců je 146, pro návrh bylo 141 poslanců,
    návrh byl přijat. '
  - ' '
  - 'O všech návrzích bylo hlasováno, nyní tedy můžeme přikročit k hlasování o návrhu
    jako celku. '
  - ' '
  - 'Přednesu návrh usnesení: "Poslanecká sněmovna vyslovuje souhlas s návrhem poslanců
    Romana Sklenáka, Jaroslava Faltýnka a Jiřího Junka na vydání zákona o změně zákonů
    souvisejících s přijetím zákona o státní službě, podle sněmovního tisku 242, ve
    znění schválených pozměňovacích návrhů." '
  - 'Poprosím vás o stanovisko k tomuto usnesení. (Zpravodaj: Moje stanovisko je kladné.
    Navrhovatel: Také kladné.) Děkuji. '
  - ' '
  - 'Zahajuji hlasování o tomto návrhu usnesení a táži se, kdo je pro. Kdo je proti? '
  - 'Je to hlasování číslo 276, přítomných poslanců je 148. Návrh nebyl přijat. (Pro
    bylo 73, proti 32. Údiv v sále.) '
  - ' '
  - 'Poprosím vás o chvilku strpení... (Kontrola hlasování.) '
  - 'Vypadá to, že zde máme připomínku k hlasování. Máte slovo, pane poslanče. '
  - ' '
  - 'Poslanec Miloš Babiš: Vážený pane předsedo, já bych chtěl zpochybnit hlasování,
    neboť jsem hlasoval ano a mám neutrální, zdržel jsem se. '
  - ' '
  - 'Místopředseda PSP Jan Bartošek: Dobře, děkuji. V tom případě budeme hlasování
    opakovat. Mám zde s přednostním právem pana poslance Stanjuru. '
  - ' '
  - 'Poslanec Zbyněk Stanjura: Já tomu rozumím, ale na výsledku hlasování by to nic
    nezměnilo. Nic víc, nic míň. '
  - ' '
  - 'Místopředseda PSP Jan Bartošek: Děkuji. Pan poslanec Gazdík. '
  - ' '
  - 'Místopředseda PSP Petr Gazdík: Vážené kolegyně, vážení kolegové, nechci se mýlit,
    ale myslím, že vám zrovna chybí hlas pana premiéra. Děkuji. (Silný potlesk vpravo.) '
  - ' '
  - 'Místopředseda PSP Jan Bartošek: Vzhledem k tomu, že nikdo další se nehlásí -
    mám zde požadavek na odhlášení. Všechny vás odhlásím a poprosím vás o opětovné
    přihlášení. Budeme opakovat hlasování, protože bylo zpochybněno. (Připomínky v
    sále.) '
  - ' '
  - 'Byla vznesena námitka proti zápisu k hlasování. Nejdříve dám hlasovat o tom,
    zda budeme akceptovat tuto námitku. '
  - 'Zahajuji hlasování. Kdo je pro? Kdo je proti? '
  - 'Je to hlasování číslo 277, přítomných poslanců 150, pro 141, námitka byla přijata.
    V tom případě budeme opakovat hlasování.  '
18. schůze: {}
19. schůze:
  Místopředseda vlády ČR a ministr financí Andrej Babiš:
  - '

    Paradoxně tak provozovatelé hazardních her těží ze zrušení přechodného ustanovení
    a obce mohou jen nečinně přihlížet a čekat, až na ně dojde řada. Za celé období
    od zrušení přechodného ustanovení, to je od dubna 2013, obdržela městská část
    Praha 2 pouze tři pravomocná rozhodnutí o zrušení vydaných povolení. Dle našich
    informací již bylo v případě Prahy 2 ve všech případech rozhodnuto v prvním stupni. '
  - 'Žádám vás tímto, pane ministře, o jasné sdělení, kdy hodláte všechna řízení pravomocně
    ukončit a jaké kroky ministerstvo podnikne, aby nadále nedocházelo ke zbytečným
    průtahům v řízení právě ze strany ministerstva, když moje městská část, kterou
    zastupuji jako starostka, udělala pro to, aby byla nulová tolerance k hazardu
    na našem území naplněna a čekáme nyní na rozhodnutí, která už jsou mimo naši kompetenci.
    Děkuji za odpověď. '
  - ' '
  - 'Místopředseda PSP Vojtěch Filip: Děkuji paní poslankyni Janě Černochové. Pan
    ministr financí Andrej Babiš odpoví na tuto interpelaci. Prosím, pane ministře,
    máte slovo. '
  - ' '
  - 'Místopředseda vlády ČR a ministr financí Andrej Babiš: Děkuji, pane předsedo.
    Já chápu rozhořčení paní poslankyně a sdílím s ní to rozhořčení, protože vůbec
    nechápu, jak tento stát, jeden z příkladů vůbec, proč Ministerstvo financí vlastně
    to má povolovat, to rušení. Proč to nedělají obce. My to navrhujeme v novele zákona,
    aby to nebylo už na Ministerstvu financí v tomto detailu. Když jsem přišel na
    ministerstvo, tak čekaly obce dva roky. A v roce 2013 ministerstvo zrušilo 207
    videoloterijních terminálů. V roce 2014, jelikož jsem tomu věnoval maximální pozornost,
    jsme zrušili 4 300. Takže 207 za rok 2013 a v roce 2014, který ještě neskončil,
    4 300. Takže my jsme skoro v ažuru. '
  - 'A vlastně, co se týká Prahy 2, tak Ministerstvo financí ukončilo v prvním stupni
    všechna právní řízení o zrušení povolení k provozování loterie a jiných podobných
    her na území městské části Prahy 2 zahájená v roce 2013 pro rozpor předmětných
    rozhodnutí o povolení s obecně závaznou přihláškou hlavního města Prahy číslo
    18/2011 Sb., hlavního města Prahy, kterou se stanoví místa a čas, na kterých lze
    provozovat loterie a jiné podobné hry, resp. s obecně závaznou vyhláškou hlavního
    města Prahy číslo 10/2013 Sb., hlavního města Prahy, v které se stanoví místa
    a čas, na které lze provozovat loterie a jiné podobné hry, na kterou se stanoví
    opatření k omezení jejich propagace. Šíře rozhodnutí o zrušení povolení k provozování
    loterií a jiných podobných her již nabyla právní moci. Proti ostatním rozhodnutím
    byl provozovateli podán rozklad, o kterém rozhodne ministr financí na návrh rozkladové
    komise. Rozkladová komise se zabývá podanými rozklady nikoliv dle jednotlivých
    obcí, resp. městských částí, či dle jednotlivých provozovatelů, ale dle časového
    harmonogramu určeného dle data vydání rozhodnutí o zrušení a data následného podaného
    rozkladu. Vzhledem k účinnosti vzájemných právních řízení a s tím souvisejícím
    značným množstvím podaných rozkladů nelze v tuto chvíli nabytí právní moci u těchto
    rozhodnutí předjímat. '
  - 'Takže určitě tlačím na rozkladovou komisi, kterou jsem zdědil. Tam je jich několik.
    Myslím si, že už ta čísla, 207 minulý rok a 4300 tento rok, potvrzují to, že skutečně
    tomu věnujeme maximální pozornost, a já osobně to taky sleduji. Budeme se snažit
    to ještě zrychlit a chápu stanovisko paní poslankyně. '
  - ' '
  - 'Místopředseda PSP Vojtěch Filip: Děkuji panu ministrovi. Pokud se divíte, že
    tam nebylo celých pět minut, ještě dvě minuty měl pan ministr k odpovědi, protože
    došlo k poruše technického zařízení. Já to tady vidím na svém displeji správně,
    takže teď se ptám, jestli paní Černochová chce dát doplňující otázku. Ano, je
    tomu tak. '
  - ' '
  - 'Poslankyně Jana Černochová: Já jsem když tak chtěla panu ministrovi věnovat dvě
    minuty z té interpelace další. '
  - ' '
  - 'Místopředseda PSP Vojtěch Filip: Ne, už jsem zapnul jednu minutu na vaši doplňující
    otázku. '
  - ' '
  - 'Poslankyně Jana Černochová: Dobře. Já bych jenom skutečně chtěla poprosit pana
    ministra, aby nějakým způsobem jeho podřízení, komunikuji v tomto smyslu s panem
    dr. Závodským, s jeho náměstkem, tak aby brali v potaz, že byly obce, které nespoléhaly
    na ministerstvo, přistoupily k nule samy. Tu nulu si vybojovaly, tu nulu si obhájily
    před všemi různými hazardními podnikateli. Máme nulu od roku 2010, kterou prosazujeme.
    A díky Ústavnímu soudu jsme se my vlastně dostali na vedlejší kolej, protože vaše
    ministerstvo je teď zahlcené těmi požadavky jiných obcí, jiných městských částí,
    kterým to nařídil Ústavní soud. Jenom prosím, aby byla Praha 2 a tyto městské
    části, které k tomu přistoupily samy, tak aby byla v tomto ohledu ministerstvem
    v těch časech preferována, protože u nás to mělo skutečně - kdybyste vy nedělali
    nic, nezrušilo se to přechodné ustanovení, tak by to skončilo letošním rokem.
    Kdyby to bylo v tom původním znění. Takže moc prosím. Nebudu už tady zdržovat
    pana ministra, předám mu tu korespondenci, kterou vedu s panem náměstkem Závodským,
    a prosím, aby bylo toto bráno v potaz. Děkuji. '
  - ' '
  - 'Místopředseda PSP Vojtěch Filip: Děkuji. Pan ministr jestli má zájem o doplňující
    odpověď. Má. Prosím, pane ministře. '
  - ' '
  - 'Místopředseda vlády ČR a ministr financí Andrej Babiš: Já bych jenom připomněl,
    že vlastně hazard tady dvacet let neplatil daně. Potom se tvářili, že to dávají
    na charitu. A já když jsem přišel na to ministerstvo, tak samozřejmě kdysi pan
    ministr Kalousek říkal, že každý pracovník oddělení dřív, než vyjde do prvního
    patra, je zkorumpovaný. Takže my jsme tam vlastně nastoupili v nějaké situaci
    a skutečně tomu věnujeme maximální pozornost. Pan Závodský se angažuje. Já se
    musím zeptat na ta pravidla, protože mě poučili, že tam jsou nějaká časová pravidla,
    ale určitě se na to podívám hned zítra a uděláme maximum pro to, abychom paní
    poslankyni a Praze 2 vyhověli. Děkuji. '
  - ' '
  - 'Místopředseda PSP Vojtěch Filip: Děkuji panu ministrovi. Budeme pokračovat interpelací
    číslo 36 a to je interpelace pana poslance Antonína Sedi na pana ministra dopravy
    Antonína Prachaře ve věci stavu oprav na D1. Prosím, pane poslanče, máte slovo. '
  - ' '
  - 'Poslanec Antonín Seďa: Děkuji, pane místopředsedo. Vážený pane ministře, jsem
    si jistý, že jak uživatele dálnice D1, tak vás trápí současný stav oprav na této
    nejzatíženější a nejpotřebnější dálnici v České republice. Zpožděná rekonstrukce
    dálnice mezi Lhotkou a Velkou Bíteší zřejmě neskončí dříve než v polovině příštího
    roku. Toto vyjádření dal sdělovacím prostředkům šéf Ředitelství silnic a dálnic.
    Přestože se neshledala závažná pochybení, zpoždění oprav překročilo 200 dnů. '
  - 'Proto se chci zeptat, vážený pane ministře, jak bude postupovat vaše ministerstvo
    a Ředitelství silnic a dálnic vůči zhotovitelům tohoto úseku. Všichni si přece
    musíme uvědomit, že každý den z prodlení opravy připravuje naše firmy a podnikatele,
    ale také naši státní pokladnu o hodně peněz, což se negativně odrazí i v růstu
    hrubého domácího produktu. A to nehovořím o ztrátách vzniklých nehodami, které
    jsou téměř na denním pořádku. Proto se chci zeptat, pane ministře, zda nejdou
    tyto stavební práce urychlit. Děkuji za vaši odpověď. '
  - ' '
  - 'Místopředseda PSP Vojtěch Filip: Děkuji panu poslanci Seďovi za přednesení interpelace
    v časovém limitu. Nyní pan ministr Prachař ve své odpovědi. D1 - na to se těšíme
    všichni. Prosím, pane ministře, máte slovo. '
  - ' '
  - 'Ministr dopravy ČR Antonín Prachař  Vážený pane předsedající, paní poslankyně,
    páni poslanci, co se týká vůbec oprav na dálnici D1, já mám tady připravený souhrnný
    materiál podle všech úseků a samozřejmě panu poslanci ho dám v rámci písemné odpovědi.
    Ale co se týká tohoto konkrétního úseku Lhotka - Velká Bíteš. Skutečnost je taková,
    že když jsem přišel do úřadu, tak zpoždění tohoto úseku bylo více než 220 dní.
    Na tomto úseku byly zčásti provedeny pouze práce ve středním dělicím pásu a nebyly
    zahájeny žádné práce na modernizaci krytu kanalizace a kabelů, které jsou součástí
    celého procesu modernizace. My skutečně neměníme jenom vrchní kryt vozovky, ale
    v souladu s podmínkami Evropské komise a v souladu se znaleckými posudky Českého
    vysokého učení technického děláme skutečně modernizaci. Pro to používáme finanční
    prostředky Evropské unie a neděláme opravu, na které by tyto finanční prostředky
    nemohly být využity. '
  - 'Skutečnost je taková, že jsem přišel do úřadu a tam bylo 220 dní zpoždění a vypadalo
    to tak, že v letošním roce nebudeme schopni dokončit výměnu krytů, dokončení kanalizace,
    práce ve středním dělicím pásu. Já jsem se v této souvislosti dvakrát setkal se
    španělským velvyslancem, protože ŽS OHL má španělské akcionáře. Požádal jsem pana
    velvyslance o zprostředkování jednání s vedením španělské matky, společnosti OHL.
    Toto jednání se uskutečnilo a na základě tohoto jednání došlo k radikální změně.
    Už tam nestáli tři dělníci opření o lopatu, ale skutečně se podařilo výměnu celého
    krytu, máme dneska dobetonováno.  '
  Poslanec Miloš Babiš:
  - ' '
  - 'Poslanec Miloš Babiš: Děkuji za slovo. Vážený pane předsedo, vážené kolegyně,
    vážení kolegové, jak již bylo řečeno, předložená novela zákona o právu na informace
    o životním prostředí je pouze novelou technického charakteru. Smyslem jejího předložení
    je opravit nedostatky při transpozici směrnice Evropského parlamentu a Rady ze
    dne 14. března 2007 o zřízení infrastruktury pro prostorové informace v Evropském
    společenství. Konkrétně zavádí např. nové legální definice některých pojmů, např.
    metadata, služby založené na prostorových datech, dále pak výslovný požadavek
    na to, aby metadata vždy zahrnovala informace o výši úhrady za zpřístupnění prostorových
    dat, tedy pokud je úplata vůbec požadována. Explicitně pak do zákona zavádí např.
    povinnosti omezovat přístup k datům jen ve výjimečných a nezbytných případech.
    Vcelku se tedy jedná jen o drobná doplnění nebo zpřesnění zákona v návaznosti
    na text směrnice. Proto doporučuji propustit do druhého čtení a projednat ve výboru
    pro životní prostředí. Děkuji. '
  - ' '
  - 'Místopředseda PSP Jan Bartošek: Já vám děkuji. Otevírám obecnou rozpravu a eviduji
    dva přihlášené. S přednostním právem pan poslanec Stanjura a po něm pan poslanec
    Zahradník. Máte slovo. '
  - ' '
  - 'Poslanec Zbyněk Stanjura: Děkuji za slovo. Pokud chceme přijímat zákony, které
    jsou poměrně jasné a pochopitelné, tak tento návrh zákona to opravdu není. Já
    jsem profesí programátor a pod metadaty si představuji úplně něco jiného, než
    je v tomto návrhu. Normální metadata znamenají - a na to se chytají takové ty
    různé nekalosti, kdo ten soubor založil, kdo ho opravoval apod. A já vám jenom
    přečtu návrh znění zákona v zk. 2 písm. h) a pak mi zkuste poradit, kdybyste chtěli
    voličům vysvětlit, o čem jsme jednali a co jsme vlastně prosadili. '
  - 'Návrh paragrafu zní: "interoperabilitou možnost kombinace prostorových dat a
    vzájemné komunikace mezi službami založenými na prostorových datech bez opakovaných
    ručních zásahů tak, aby bylo dosaženo soudržného výsledku a aby byla zvýšena přidaná
    hodnota prostorových dat a služeb založených na prostorových datech". '
  - 'Já nechci nějak kritizovat pana ministra, on to určitě nepsal. Já za sebe a myslím,
    že i za své kolegy v klubu říkám, že my vůbec nevíme, o čem je ten paragraf. Já
    bych chtěl, aby nám ho někdo na mikrofon, než to pustíme dál, přeložil do češtiny.
    Protože pokud takové zákony přijmeme, tak to je možná pro úředníky, kteří budou
    vykládat, co to je interoperabilita možnosti kombinace prostorových dat, a aby
    byla zvýšena přidaná hodnota prostorových dat a služeb založených na prostorových
    datech. To podle mě nemá žádnou logiku, není to česky, není tomu rozumět. Možná
    bychom to rychle mohli odmávat, ale já se zdráhám takový postup použít. Já vnímám
    ta dvě písmenka v tom názvu, to EU, ale dneska naše eurokomisařka říkala, abychom
    nebyli bruselštější než Brusel, jo? A to si tedy myslím, že jsme v tomto případě.
    A hlavně ten jazyk je naprosto šílený. Tak pokud to někdo chce přijmout, tak ať
    to napíše česky. Ne takhle. Protože to skutečně vůbec netušíme podle mě - a ti,
    co to budou číst, vůbec netuší, co chceme schválit, či co případně schválíme,
    ale na základě toho můžeme někoho postihovat a něco vymáhat. A to je velmi problematické. '
  - 'Takže opravdu prosím o vysvětlení. A to jsem citoval jeden paragraf. Mohl bych
    citovat jiné, které jsou stejně kvalitně českým jazykem, nebo ne českým jazykem
    napsány. To si myslím, že bychom si neměli nechat líbit. Měli bychom vědět, o
    čem to vlastně je. Už ta poslední věta: na prostorových datech přidaná hodnota
    prostorových dat... Já tomu vůbec nerozumím. A říkám, to jsem profesí programátor.
    Děkuji. '
  - ' '
  - 'Místopředseda PSP Jan Bartošek: Děkuji. Do diskuse se hlásí pan zpravodaj, takže
    dám slovo panu zpravodaji a po něm pan poslanec Zahradník. '
  - ' '
  - 'Poslanec Miloš Babiš: Já bych pro všechny ostatní, ale zejména pro pana Stanjuru,
    rád uvedl na správnou míru, co to je pojem metadata. Metadata je vlastně jakoby
    rodný list od prostorových dat. Protože vlastně ta metadata nám jednak říkají,
    kdo zpracovával prostorová data, a je to vlastně manuál na to, aby v jednotlivých
    státech, v jednotlivých členských zemích Evropské unie, tam byla podle stejného
    klíče zadávána stejná data, aby informace, které jsou o prostorových datech, byly
    patrné jak v Německu, tak v Česku, tak po všech státech Evropské unie. Děkuji. '
  - ' '
  - 'Místopředseda PSP Jan Bartošek: Já vám děkuji. Mám zde faktickou poznámku pana
    předsedy Stanjury. '
  - ' '
  - 'Poslanec Zbyněk Stanjura: To mi fakt jako vysvětlení nestačí. A já se omlouvám,
    metadata nejsou manuál. Fakt ne. Možná to někdo tvrdí, ale metadata nejsou žádný
    manuál, jak jste před chvilkou, pane zpravodaji prostřednictvím pana předsedajícího,
    řekl. To prostě není pravda. Není to pravda. A jestli tohle považujete za vysvětlení,
    že by někdo, kdo by si ten zákon četl, rozuměl tomu, co chtěl říct... Já jsem
    říkal, co chápu jako metadata - kdo to napsal, kdy to upravil atd. To přece všichni,
    nebo mnozí z nás vědí. Ale tady mluvíme - informace, které popisují prostorová
    data nebo služby založené na prostorových datech. Mě by tedy zajímalo, jaké informace
    popisují služby založené na prostorových datech, jako příklad. Já tomu fakt nerozumím.
    To není žádná opoziční rétorika nebo něco, protože vůbec netuším, co ti autoři,
    kteří to psali, nám tím chtěli říci. Nevím, kdo z nás. Vy jste říkal, že je to
    speciálně pro mě, ale myslím, že nejsem jediný. Kdybych byl jediný v této Poslanecké
    sněmovně, který bych tomu nerozuměl, tak se s tím smířím. Ale nechce se mi věřit,
    že bych byl jediný. Ale opravdu, já se omlouvám, pane zpravodaji prostřednictvím
    pana místopředsedy, prostě data jsou data, nemohou být manuál. Manuál je něco,
    co popisuje, jak používat software, který pracuje s daty. O tom se nemusíme přít. '
  - 'Ale co se stane, když to nepřijmeme? To by mě zajímalo. Co kdybychom to prostě
    hodili do koše? Nebudeme zjišťovat přidanou hodnotu prostorových dat a služeb
    založených na prostorových datech. Já myslím, že se nestane vůbec nic. (Potlesk
    zprava.) '
  - ' '
  - 'Místopředseda PSP Jan Bartošek: Děkuji. Řádně přihlášeným do diskuse je pan poslanec
    Zahradník. '
  - ' '
  - 'Poslanec Jan Zahradník: Vážený pane předsedající, dámy a pánové, já bych, po
    pravdě řečeno teď navazuji na pana kolegu Stanjuru, míru škodlivosti tohoto zákona
    na škále škodlivosti zákonů, které přijímáme, ve srovnání se zákonem o posuzování
    vlivu na životní prostředí posadil hodně nízko. Ten zákona o EIA je daleko a daleko
    škodlivější. Tím se musíme zabývat. '
  - 'Já bych se tady k tomu chtěl vyjádřit, ne že bych chtěl kritizovat ten metajazyk,
    kterým je ten zákon napsaný, tu novořeč, kterou tady nějak transponujíce, překládajíce
    evropskou angličtinu používáme. Já bych se spíš chtěl zamyslet nad tím skutečně
    věcným obsahem toho, o čem ten zákon mluví. Je to právo na informace o životním
    prostředí. To je něco, co moje generace, možná spíš generace mých vrstevníků,
    kteří tehdy žili v severních Čechách v dobách tzv. reálného socialismu, prostě
    neměla. To, že se životní prostředí zhoršilo, a to, že kvalita životního prostředí,
    tj. kvalita ovzduší, je špatná, že nesplňuje možná nějaké naše dnešní limity,
    se maminky dozvěděly, jenom když ty jejich děti začaly víc kašlat než obvykle.
    Tehdy to právo na informace nebylo. Takže pod tím je třeba si to představit. My
    tedy máme a snažíme se chránit právo na informace o životním prostředí. Já myslím,
    že dneska každý na internetu, v televizi, v rádiu tyto informace získá a podle
    toho si svůj životní režim může upravit. To, že limity překročíme v některých
    exponovaných místech naší země už v únoru, kdy v únoru překročíme roční limit,
    to je prostě tak a bohužel se tady k tomu určitě ještě budeme vyjadřovat.  '
2. schůze: {}
20. schůze:
  Místopředseda vlády ČR a ministr financí Andrej Babiš:
  - ' '
  - 'Místopředseda vlády ČR a ministr financí Andrej Babiš: Děkuji. Vážený pane předsedající,
    vážené dámy, vážení pánové, dovolte mi, abych uvedl vládní návrh zákona, kterým
    se mění zákon č. 526/1990 Sb., o cenách, ve znění pozdějších předpisů. '
  - 'Předkládaný vládní návrh obsahuje pouze dvě změny spíše technického charakteru.
    Jedna je návrh na ukončení vydávání Cenového věstníku s regulačními rozhodnutími
    v listinné podobě, a tím uspořit náklady na jeho tisk a distribuci. Nadále bude
    Cenový věstník přístupný v digitální podobě na portálu veřejné správy. Druhou
    změnou je přizpůsobení požadavku nového zákona o kontrole a umožnit, aby pověření
    ke kontrole cen bylo formou buď písemného pověření, nebo průkazu. Jedná se o praxi,
    která byla užívána i v minulosti. '
  - 'Vládní návrh zákona projednal rozpočtový výbor Poslanecké sněmovny Parlamentu
    České republiky na své 14. schůzi dne 23. října 2014. V rámci jeho projednávání
    byly přijaty dva pozměňovací návrhy, se kterými se ztotožňuji. Doporučuji proto
    schválení vládního návrhu zákona ve znění zahrnujícím tyto návrhy. '
  - 'V podrobné rozpravě navrhnu zkrácení lhůty mezi druhým a třetím čtením na 48
    hodin. Děkuji za pozornost. '
  - ' '
  - 'Místopředseda PSP Jan Bartošek: Já vám děkuji. Nyní prosím, aby se slova ujal
    zpravodaj rozpočtového výboru pan poslanec Karel Fiedler. '
  - ' '
  - 'Poslanec Karel Fiedler: Děkuji za slovo, pane předsedající. Dobrý večer, dámy
    a pánové. Já udělám stručnou rekapitulaci. První čtení tohoto vládního návrhu
    zákona bylo 1. 10. na 17. schůzi s tím, že bylo zamítnuto projednávání ve zkráceném
    režimu podle zk. 90. Rozpočtový výbor 8. 10. začal projednávat tento vládní návrh
    zákona a přerušil své projednávání do 23. 10. Mezitím rozpočtový výbor obdržel
    stanovisko vlády a 23. 10. znovu zasedal. Projednal pozměňovací návrhy včetně
    návrhu úpravy, který navrhovala vláda. '
  - 'Rozpočtový výbor přijal toto usnesení č. 148: Po úvodním slově náměstkyně ministra
    financí Simony Hornochové, zpravodajské zprávě poslance Karla Fiedlera a po rozpravě
    rozpočtový výbor Poslanecké sněmovny Parlamentu doporučuje Poslanecké sněmovně
    Parlamentu, aby vládní návrh zákona, kterým se mění zákon č. 526/1990 Sb., o cenách,
    ve znění pozdějších předpisů, schválila ve znění pozměňovacích návrhů, které jsou
    ve sněmovním tisku 254/2. Zmocňuje zpravodaje, aby s tímto usnesením seznámil
    Poslaneckou sněmovnu, což jsem právě učinil. Děkuji za slovo. '
  - ' '
  - 'Místopředseda PSP Jan Bartošek: Já vám děkuji, pane zpravodaji, a otevírám obecnou
    rozpravu. V tento moment neeviduji nikoho, kdo by do ní byl přihlášen. Táži se,
    zda je tomu tak. (Nikdo se nehlásí.) V tom případě končím obecnou rozpravu a táži
    se, zda pan zpravodaj nebo pan vicepremiér chtějí závěrečné slovo. O závěrečná
    slova v obecné rozpravě nemáte zájem. Zahajuji tedy podrobnou rozpravu a do té
    eviduji přihlášku pana vicepremiéra a ministra financí Andreje Babiše. '
  - ' '
  - 'Místopředseda vlády ČR a ministr financí Andrej Babiš: Děkuji, pane předsedo.
    Dovoluji si navrhnout zkrácení lhůty mezi druhým a třetím čtením na 48 hodin.
    Děkuji. '
  - ' '
  - 'Místopředseda PSP Jan Bartošek: Děkuji vám. Táži se, zda ještě někdo chce vystoupit
    v podrobné rozpravě. Jestli tomu tak není, končím podrobnou rozpravu. I zde se
    táži pana zpravodaje a pana vicepremiéra, zda si chtějí vzít závěrečné slovo.
    Není tomu tak. '
  - ' '
  - 'Přistoupíme k hlasování. Budeme hlasovat o tom, že zkrátíme lhůtu na projednání
    mezi druhým a třetím čtením na 48 hodin. '
  - 'Zahajuji hlasování a táži se, kdo je pro tento návrh, nechť zmáčkne tlačítko
    a zvedne ruku. Kdo je proti? '
  - 'Je to hlasování číslo 8, přítomných poslankyň a poslanců 143, pro návrh 80. (Z
    tabule proti 22.) Návrh byl přijat a lhůta byla zkrácena na 48 hodin. Končím druhé
    čtení tohoto návrhu. '
  - ' '
  - 'Otevírám další bod a tím je '
  - 'Prosím, aby tento návrh uvedl navrhovatel tohoto bodu pan poslanec Jaroslav Faltýnek.
    Prosím ujměte se slova. '
  - ' '
  - 'Poslanec Jaroslav Faltýnek: Děkuji za slovo, pane místopředsedo. Dámy a pánové,
    dovolte, abych navrhl podle zk. 91 odst. 2 jednacího řádu Poslanecké sněmovny
    zkrátit u tisku 339 lhůtu pro projednání ve výborech na 30 dnů. '
  - 'Dovolte, abych to krátce okomentoval. Jedná se o návrh zákona o vynětí ze zemědělského
    půdního fondu. Tento zákon v prvním čtení byl projednán 21. 10. na 19. schůzi.
    Sněmovna ho přikázala čtyřem výborům, konkrétně výboru hospodářskému, výboru pro
    veřejnou správu a regionální rozvoj, výboru pro životní prostředí a zemědělskému
    výboru. Pro vaši informaci, zemědělský výbor projednal tento návrh na svém jednání
    4. 11. a dál bude pokračovat 12. 11. v projednávání tohoto zákona a rovněž ostatní
    výbory, které jsem jmenoval, již mají v programu zařazen tento bod na projednání
    v termínu 11. a 12. listopadu. Děkuji. '
  - ' '
  - 'Místopředseda PSP Jan Bartošek: Já vám děkuji a zahajuji všeobecnou rozpravu.
    Neeviduji do ní žádnou přihlášku. Jestli je tomu tak, končím všeobecnou rozpravu
    a táži se, zda si pan zpravodaj chce vzít závěrečné slovo po všeobecné rozpravě.
    Není tomu tak. Nyní tedy přistoupíme k rozpravě podrobné. Táži se, kdo se hlásí
    do podrobné rozpravy. Je to pan předseda Kalousek. '
  - ' '
  - 'Poslanec Miroslav Kalousek: Já ne že bych na tom trval, ale snad, pane předsedající,
    že byste už pana ministra financí propustil, aby nemátl předkladatele a nevypadal
    jako zpravodaj. (Vicepremiér Babiš totiž stále sedí u zpravodajského stolku. Veselo
    v sále.) '
  - ' '
  - 'Místopředseda PSP Jan Bartošek: Ano, děkuji. Požádám pana vicepremiéra pro pořádek,
    aby opustil místo zpravodaje a sedl si na své místo v Poslanecké sněmovně. (Vicepremiér
    Babiš si jde sednout na své místo do vládní lavice.) Pořádek musí být. '
  - 'Táži se, zda se někdo hlásí ještě v rozpravě podrobné. Má-li být návrh, o kterém
    se má hlasovat, musí zaznít v podrobné rozpravě. Takže hlásí se pan zpravodaj
    Faltýnek. '
  - ' '
  - 'Poslanec Jaroslav Faltýnek: Děkuji, pane místopředsedo. Tedy ještě jednou prosím
    o to, aby Sněmovna zkrátila u tisku 339 lhůtu pro projednání ve výborech na 39
    dnů podle zk. 91 odst. 2 jednacího řádu Poslanecké sněmovny. (Nejasno v sále.)
    Prosím? Na 30 dnů. U tisku 339 na 30 dnů. '
  - ' '
  - 'Místopředseda PSP Jan Bartošek: Ano, děkuji. Táži, zda se ještě někdo hlásí do
    podrobné rozpravy. Není tomu tak. Končím podrobnou rozpravu. Táži se pana poslance
    Faltýnka, zda si chce vzít závěrečné slovo. Není tomu tak. Dobře. '
  - 'Eviduji opět žádost o odhlášení. Takže vás všechny odhlásím a požádám, abyste
    se přihlásili. Než budeme hlasovat, ještě zazvoním, aby ti, co jsou v předsálí,
    se mohli hlasování zúčastnit. '
  - ' '
  - 'Nyní přečtu návrh na usnesení. Ten zní, že Poslanecká sněmovna zkracuje lhůtu
    pro projednání sněmovníku tisku 339 - jedná se o vládní návrh zákona, kterým se
    mění zákon č. 334/1992 Sb., o ochraně zemědělského půdního fondu, ve znění pozdějších
    předpisů, a zákona č. 388/1991 Sb., o Státním fondu životního prostředí, ve znění
    pozdějších předpisů - ve výborech o 30 dnů, tedy na 30 dnů k projednání.  '
21. schůze: {}
22. schůze: {}
23. schůze:
  Místopředseda vlády ČR a ministr financí Andrej Babiš:
  - '

    To, co tady pan ministr prezentuje, je v podstatě jeho touha po tom z DPH udělat
    zpátky starou zlatou obratovou daň. Daň z obratu měla samozřejmě své výhody a
    své nevýhody a DPH má taky svoje výhody a svoje nevýhody, ale ten návrat není
    možný. A on byť vám tady říká, jak ho zařídí na evropské úrovni, tak prostě nemluví
    pravdu. Zrovna tak používat reverse charge má cenu u těch komodit, kde k těm únikům
    dochází. My jsme o to velmi usilovali u pohonných hmot. Tam se nám to nepodařilo.
    U zlata, u šrotu, u emisních povolenek to smysl má. Tam, kde k tomu nedochází,
    to smysl nemá, protože to zvyšuje daňovou zátěž. Moc vás prosím o malou... Nebo
    udělejme si na to seminář. To, co tady váš pan ministr říká, jsou nesmysly a nepřinese
    to do budoucna žádný daňový výnos. Ani on tomu nevěří, protože si ty výnosy nedává
    do střednědobého výhledu přímo. (Potlesk z lavic TOP 09.) '
  - ' '
  - 'Místopředsedkyně PSP Jaroslava Jermanová: Nyní prosím s faktickou pana ministra
    financí Babiše. Prosím, vaše dvě minuty. '
  - ' '
  - 'Místopředseda vlády ČR a ministr financí Andrej Babiš: Děkuji, paní předsedající.
    Já jsem si myslel, že před Vánoci bude klid a že nebudu tady poslouchat tyhle
    neuvěřitelné dezinformace. Reverse charge - zopakuji fakta podle Evropské unie,
    rok 2012 177 mld. eur nezaplacené DPH. Já jsem ten seminář zorganizoval. Na ten
    seminář přišel ministr financí Německa, Rakouska, Polska, Maďarska, Slovenska,
    Chorvatska a taky jsem o tom vyprávěl premiérovi Francie a prezidentovi Polska
    v posledních týdnech. Takže v Čechách je to 22 %, 3,2 mld. eur je potenciál, každý
    rok 108 mld. V pátek zatkli jednu partu na reverse charge, o 330 mil. nás okradli.
    Takže pokud tomu nechce někdo rozumět, tak tomu nerozumí. A my od Evropské unie
    chceme, aby nám dala volnost o tom rozhodovat. Dneska jsou tady podvody na marketingové
    služby, víno, pivo a minerální oleje. A my musíme požádat Evropskou unii a zdůvodnit
    to a to potrvá rok, místo toho, abychom rozhodli, a rychle, protože tohle je organizovaný
    zločin. '
  - 'Nevím, proč tam pan Stanjura mluví o 1. lednu, když to není pravda. Ten reverse
    charge, o kterém vy mluvíte, o těch tabletech atd., bude platit od 1. dubna, takže
    je na to čas. Není pravda, že zavádíme registrační pokladny, je to lež! Takže
    je zajímavé, že všechny tyhle projekty podporují Hospodářská komora, Asociace
    malých a středních podniků a živnostníků, pan Havlíček, pan Danda, to je jiná
    asociace živnostníků. A taky všichni poctiví podnikatelé se k tomu staví pozitivně.
    A taky jsem byl příjemně překvapen, že výzkum mezi firmami, 38 % firem to vítá.
    Takže skutečně nevím, od 1. ledna není pravda, že by se něco měnilo. Nemění se
    nic. '
  - 'A ta fikce, kterou tady pan Kalousek zavedl (upozornění na čas), že zvyšujeme
    daně, tak to je stejné, jako kdybych já navrhoval zákon s účinností od 1. 1. 2018,
    že daně budou nula. To je stejná lež. '
  - ' '
  - 'Místopředsedkyně PSP Jaroslava Jermanová: Pane ministře, je mi líto, ale vaše
    dvě minuty uplynuly. Děkuji a nyní prosím s faktickou pana poslance Stanjuru.
    Prosím, vaše dvě minuty. '
  - ' '
  - 'Poslanec Zbyněk Stanjura: My se asi neposloucháme. Já jsem nezpochybnil reverse
    charge jako nástroj. Zpochybnil jsem konkrétní komodity týkající se běžného spotřebního
    zboží. Všimněte si, o čem mluvil pan ministr: pohonné hmoty, alkohol, pivo, marketingové
    služby. Slyšeli jste tam mobily, tablety, integrované obvody? Neslyšeli jste!
    To je to, co já kritizuju! Nekritizuju boj proti těm... A to jsou kritické a krizové
    komodity. V tom jsme ve shodě. Tam se taky točí jiné peníze, než když si koupíte
    tři mobily a musíte to vykazovat jinak. '
  - 'Omlouvám se, spletl jsem se o tři měsíce, nemám žádný důvod se nepřiznat k tomu
    omylu. Na tom se ale nic nemění. Tak patří do alkoholu, pohonných hmot, vína,
    piva a marketingových služeb ty mobily? No nepatří. To je to, co my kritizujeme.
    Ne ten nástroj jako takový. Určitě jsou komodity, u kterých se to vyplatí. A jsou
    komodity, kde bychom to podpořili. V těchto bohužel ne, protože opravdu dopadnou
    pro všechny. Kdežto zdaleka ne všichni podnikají s pohonnými hmotami, alkoholem,
    pivem, o čem mluvil pan ministr financí. '
  - 'A k ochraně těch 300 tis. živnostníků. Tak tam jste prostě zapomněli, když jste
    posunovali ten JIM, a zapomněli jste to v prvním čtení, ve druhém čtení, ve třetím
    čtení, při obhajování na výborech říct jako argument. Protože ty argumenty, které
    jste používali dodneška, jsou vyvráceny, tak jste si na poslední chvilku našli
    jiný argument. A my tady kritizujeme ten čas, ve kterém to projednáváme. Kdyby
    to ministerstvo stihlo včas a bylo to v té první novele, která už v červenci odešla
    do Senátu, tak jsme pod žádným časovým tlakem nebyli. '
  - ' '
  - 'Místopředsedkyně PSP Jaroslava Jermanová: Děkuji. Mám zde další tři faktické
    poznámky - pana poslance Petra Fialy, pana poslance Farského a pana poslance Laudáta.
    Prosím tedy pana poslance Petra Fialu. Prosím vaše dvě minuty. '
  - ' '
  - 'Poslanec Petr Fiala: Děkuji. Jenom poznámka k tomu, co říkal pan ministr financí,
    že to, co jsme tady říkali o zavedení registračních pokladen elektronické evidence
    tržeb, je lež. Dovolím si citovat důvodovou zprávu k této novele. Tam se píše:
    "Je nutné si zároveň uvědomit, že zavedení kontrolního hlášení nelze vnímat izolovaně,
    ale je nutné ho především dávat do souvislosti s chystaným zavedením elektronické
    evidence tržeb, kdy tato dvě opatření výrazně přispějí k potlačení daňových úniků
    a vytvoří koncepční řešení nadčasového charakteru." Tak stačí se podívat do vaší
    důvodové zprávy, aby vám bylo jasné, že to lež není. '
  - ' '
  - 'Místopředsedkyně PSP Jaroslava Jermanová: Děkuji a nyní prosím k mikrofonu pana
    poslance Farského. Prosím, pane poslanče, vaše dvě minuty. '
  - ' '
  - 'Poslanec Jan Farský: Děkuji za slovo. Chtěl bych jenom zopakovat otázku, protože
    jsem se od pana ministra nedočkal odpovědi. Dne 18. prosince, minulý čtvrtek,
    v Senátu byly tři z tisků, které tam pan ministr přinesl, zamítnuty. Všechny tři
    mají významný dopad na občany. Jeden z nich zásadní v tom, že podle něj se řídí
    podpora spolků, ve kterých jsou v České republice miliony lidí. Moje otázka zněla:
    Jaká pravidla budou platit od 1. 1. 2015, když tyto tisky byly vydávány za nesmírně
    důležité, že od 1. ledna musí platit? A teď je víceméně jasné, pokud nás nepřekvapí
    ještě svolání mimořádné schůze 29., 30. nebo 31. prosince, že tyto tisky platit
    nebudou. Tak jaká budou platit pravidla? Protože jde skutečně o podporu milionů
    lidí v neziskovém sektoru. '
  - ' '
  - 'Místopředsedkyně PSP Jaroslava Jermanová: Děkuji a s další faktickou pan poslanec
    Laudát, připraví se pan poslanec Chalupa. Prosím, vaše dvě minuty. '
  - ' '
  - 'Poslanec František Laudát: Děkuji za slovo. Ono to není poprvé, pane ministře,
    já cítím zjevný rozpor mezi tím, co vy tady říkáte, a tím, co máte v materiálech,
    jejichž jste předkladatelem. To bylo u státního rozpočtu, bylo to samozřejmě a
    je to u střednědobých výhledů. Já opravdu už nevím, co si mám myslet. Buď tedy
    vyhoďte svoje podřízené, nebo si to po nich aspoň přečtěte. Ale vy skutečně, tam
    jsou věci, které jsou jinak, než říkáte. '
  - 'A co se týká předvánočního klidu. Víte, podnikatelé nikdy neměli, možná s výjimkou
    nějakých začátků, na růžích ustláno. A teď jim dáváte naprosto zásadní ránu, jestli
    vám to dochází. Vy jste si jisté společenské skupiny s panem premiérem koupili
    poměrně výrazným přidáním platů, akorát se nabízí otázka: Až dolikvidujete trosky
    střední třídy, jejíž zlatou páteří jsou podnikatelé, z čeho to budete platit?
    To pak začnete znárodňovat? Nebo kudy potom půjdete? Střední třída mizí nejenom
    u nás - pokud se vůbec vytvořila, to je otázka. Ale ona mizí i ve vyspělých zemích
    a právě takovou politikou, jakou vy tady vnucujete. Nevím, jestli si uvědomují
    i vaši spolustraníci a spolustranice, co vlastně pácháte. Zeptejte se skutečně
    fundovaných daňových poradců, s čím teď tímto zákonem, a nejenom tímto zákonem,
    s čím přicházíte.  '
24. schůze: {}
25. schůze:
  Místopředseda vlády ČR a ministr financí Andrej Babiš:
  - '

    No a k té důvěře. Samozřejmě, že existuje, byť malé, riziko, ale prostě existuje,
    že prostředky v penzijních fondech budou nějakým způsobem zcizeny či znehodnoceny.
    Neexistuje, ani ve třetím pilíři ani v jakémkoli jiném finančním produktu, neexistuje
    produkt stoprocentně bez rizika. Ale existuje jedna stoprocentní jistota, že pokud
    budete dál pokračovat v této politice trvání na neudržitelném systému, tak za
    těch 35 let žádné státní důchody nebudou. Kde berete tu jistotu, že z průběžného
    pilíře budeme peníze vyplácet, když sami víme, že ten systém je neudržitelný? '
  - ' '
  - 'Místopředseda PSP Vojtěch Filip: Nyní pan poslanec Ludvík Hovorka, poté pan poslanec
    František Laudát a poté pan poslanec Roman Sklenák. Nyní faktická poznámka pana
    poslance Ludvíka Hovorky. Prosím, pane poslanče, máte slovo. '
  - ' '
  - 'Poslanec Ludvík Hovorka: Děkuji za slovo. Vážený pane místopředsedo, vážená vládo,
    vážené kolegyně, vážení kolegové, důchodový systém je neudržitelný především proto,
    že klesá počet plátců do systému. A cesta není ve druhém pilíři, protože ten ještě
    odčerpává část peněz, které by normálně šly do financování v tom druhém pilíři
    v průběžném systému. Ale cesta je v podpoře rodin s dětmi, protože jedině děti,
    dostatek dětí může vyřešit problémy důchodového systému. A tady je cesta řešení
    důchodového problému. Není to ve druhém pilíři, který odčerpává peníze na příspěvky
    z toho průběžného systému a ve svém důsledku by způsobil, že by na výplaty v tom
    průběžném systému bylo méně peněz. To jsem chtěl jenom podotknout tady k této
    diskusi. Důležitá je podpora rodin s dětmi a věřím, že v diskusi o podobě penzijního
    systému tento problém konečně řešen bude. Děkuji. '
  - ' '
  - 'Místopředseda PSP Vojtěch Filip: Děkuji panu poslanci Hovorkovi. Nyní pan poslanec
    Laudát. Poté pan poslanec... Ne, nechce mluvit, dobře. Prosím, pane poslanče,
    máte slovo k faktické poznámce. '
  - ' '
  - 'Poslanec František Laudát: Děkuji. K panu předsedovi Votavovi - buď nevíte, nebo
    lžete. Protože já jsem si to skutečně zažil na vlastní kůži v roce 2007 až 2010,
    vy jste se nechtěli dohodnout a postupně jste v podstatě plynuli od toho, že je
    skutečně potřeba udělat nějaký penzijní systém podle standardních vzorů, až jste
    se vlastně sjednotili na tom, že asi zřejmě bude nejlepší jenom průběžný, tak
    jak ho stále a permanentně, já už jsem to tady říkal, chtěli a chtějí komunisté. '
  - 'Co se týká pana Hovorky, tak to je přesně ta jistota, kterou ordinujete této
    zemi. Vy tady slibujete medvěda, nebo kůži medvěda, který neexistuje. Nejenom
    že neběhá po lese, on dokonce neexistuje. Jestli skutečně budete, pokud se týká
    hnutí ANO, naslouchat tomu civilizačnímu tragédologovi, který vám teď má radit,
    co dál a jak zanikl starý Egypt, tak jestliže tenkrát už lze dopočítat, že oni
    vygenerovali takový kapitál, který jenom uživil pyramidy a stavbu pyramid, a na
    víc už nezbývalo, takže ta říše skončila, tak teď podle mého názoru v novodobé
    historii to bude tak, a vy jdete přesně tou cestou, že vygenerujete takové sociální
    náklady a speciálně v této části, to znamená penzijní systém, že už ta ekonomika
    na to nevygeneruje finance. '
  - 'Jenom bych připomněl, že i přesto, že jste dehonestovali, dehonestovali - to
    je skutečně - dehonestovali druhý penzijní systém během jeho vytváření, proto
    se tam nepřihlásilo 600 tisíc lidí, ale 81 tisíc. I když pro vás je to nic, pro
    mě 81 tisíc lidí - k tomu si připočtu funkční - '
  - ' '
  - 'Místopředseda PSP Vojtěch Filip: Pane poslanče, opět vám skončil čas pro faktickou
    poznámku. (Poslanec Laudát: Tak já se přihlásím ještě jednou.) Prosím, nezneužívejte
    faktické poznámky. Děkuji. '
  - 'Nyní pan poslanec Kalousek k faktické poznámce. Prosím, pane poslanče, máte slovo. '
  - ' '
  - 'Poslanec Miroslav Kalousek: Je skutečně zarážející, jak některé mýty jsou tvrzeny
    stále dokola bez ohledu na objektivní skutečnosti. Nic proti podpoře rodin s dětmi.
    Ale prostřednictvím pana předsedajícího pane poslanče Hovorko, můžete vysvětlit,
    když ne nám všem, tak alespoň sám sobě, jak je možné, že jedna z nejchudších zemí
    na světě Niger má jednu z největších porodností - sedm dětí na jednu matku? Jak
    je možné, že naopak ty nejbohatší země, mezi které zaplať pánbůh se řadí i Česká
    republika, mají s natalitou a s demografickým vývojem potíže? Jste opravdu přesvědčen,
    že několik set korun měsíčně, nebo pro mě za mě i několik tisíc korun měsíčně,
    tu natalitu, a tím pozitivní dopad na penzijní účet zásadním způsobem změní? To
    přece není pravda. Objektivní skutečnosti z celého světa nám říkají, že problém
    je někde úplně jinde než v relativním nebo objektivním či subjektivním pocitu
    chudoby. Jinak by to prostě na tom světě bylo přesně obráceně. To už, věřte tomu,
    by se na natalitu projevilo a bylo by to mnohem levnější, takový hezký několikadenní
    energetický black out, popřípadě podpora kouření, která by se zvýšenou úmrtností
    na penzijním účtu také nějakým pozitivním způsobem projevila. Ne že bych jedno
    či druhé navrhoval. Ale bylo by to opravdu účinné. To, co říkáte vy, je hezké.
    Znovu říkám, nemám nic proti podpoře rodin s dětmi v rámci soudržné společnosti,
    ale s natalitou to neudělá vůbec nic. (Potlesk zprava.) '
  - ' '
  - 'Místopředseda PSP Vojtěch Filip: Děkuji panu poslanci Kalouskovi za dodržení
    času. Nyní ještě jednou faktická poznámka pana poslance Laudáta, potom faktická
    poznámka pana poslance Hovorky. Máte slovo, pane poslanče. '
  - ' '
  - 'Poslanec František Laudát: Děkuji. Já ještě k sociálním demokratům. Vy se už
    skutečně dostáváte do kola, do cyklu vlastních lží. Já vím, že už si to nikdo
    nechce pamatovat, ale nevzpomínáte si náhodou, přátelé oranžové růže, že když
    tady byl diskutován, promýšlen ten model penzijní reformy, že se také zvedlo DPH,
    že zcela otevřeně byly výpočty a kalkulace, jaké bude s sebou penzijní reforma
    nést náklady? Že se zvýšilo DPH na to, aby právě byly finance na vykrývání schodku
    v průběžném systému? To už jste zapomněli? '
  - 'Já tady po vás nechtěl nic víc, a lidovci počínaje a sociálními demokraty konče
    včetně takzvané sociální pravice hnutí ANO, tak já tady nechci nic víc, než abyste
    to dostali na stejnou úroveň diskuse. A jestliže tady děláte nějaké kroky, tak
    postavte vedle toho peníze. Ono totiž budete muset přiznat: Vážení občané, vy
    budete solit o pět procent víc na daních ze svých platů s nejistým výsledkem,
    jestli možná za dvacet třicet let, podle věku, nějaká penze stejně přesto na vás
    zbude. To je ta skutečná realita. A pak tady posloucháme takové bláboly, že spoléháte
    na to, že se zvedne porodnost. Děkuju. (Potlesk zprava.) '
  - ' '
  - 'Místopředseda PSP Vojtěch Filip: Nyní pan poslanec Ludvík Hovorka a poté pan
    vicepremiér Andrej Babiš. Pane poslanče, máte slovo k faktické poznámce. '
  - ' '
  - 'Poslanec Ludvík Hovorka: Ano, děkuji za slovo. Vážený pane předsedo, vážená vládo,
    vážené kolegyně, vážení kolegové, děti se skutečně nejvíce rodí v chudých zemích
    světa, v chudých regionech, a v těch bohatších se rodí méně. A to je příčinou
    i vymírání Evropy. Ale já jsem tady mluvil o zásluhovosti toho systému. To znamená,
    že rodiny, které mají děti a chovají se odpovědně, to znamená, přinášejí do systému
    budoucí plátce, a proto jsou vhodny podpory. Pokud toto bude zohledněno i v tom
    průběžném penzijním systému, tak si myslím, že to může pomoci problém vyřešit
    daleko lépe, než ho řešil systém, který byl navržen ve druhém pilíři. A to byla
    podstata toho, co jsem chtěl tady sdělit. To znamená skutečně podpořit to, že
    ti, kteří se starají, mají děti, budoucí plátce do důchodového systému, ti nejvíce
    pomáhají řešit důchodový systém, budoucí problémy důchodového systému. To jsem
    tady chtěl říct a to je v zásadě to, co by mělo být v budoucím plánu reformy,
    která se připravuje. To stěžejní - mít zásluhovost rodin s dětmi. Děkuji. '
  - ' '
  - 'Místopředseda PSP Vojtěch Filip: Děkuji a nyní pan vicepremiér a ministr financí
    Andrej Babiš v řádné přihlášce. Prosím, pane místopředsedo vlády, máte slovo. '
  - ' '
  - 'Místopředseda vlády ČR a ministr financí Andrej Babiš: Děkuji, pane předsedo.
    Dámy a pánové, předpokládám, že tahle debata tady vlastně probíhá od roku 2009
    a že by bylo zřízeno x komisí a x řešení. Myslím si, že to řešení je relativně
    jednoduché. Buď budeme mít peníze na důchody, nebo nebudeme mít peníze na důchody.
    (Velký ohlas v pravé části sálu, bouřlivý potlesk TOP 09.)  '
  Poslanec Miloš Babiš:
  - ' '
  - 'Poslanec Jan Zahradník: Děkuji. Vážený pane předsedající, dámy a pánové, já bych
    vás chtěl požádat o podporu pozměňovacího návrhu, vlastně jediného, který byl
    k tomuto návrhu, k této novele předložen. Je to návrh, který se týká zk. 12 zmíněného
    zákona. (Hluk v sále.) Tento paragraf není předmětem novely, kterou nám vláda
    předkládá. Paragraf se týká zprávy o stavu životního prostředí České republiky,
    která je každoročně zpracovávána a která se také na této schůzi nachází někde
    na programu - '
  - ' '
  - 'Místopředseda PSP Jan Bartošek: Já se omlouvám, pane poslanče, ale skutečně,
    kolegové a kolegyně, jestli máte něco na srdci, co si potřebujete říct, jděte
    do předsálí. Není slyšet, co pan poslanec říká. Já vám děkuji za to, že to budete
    respektovat. '
  - ' '
  - 'Poslanec Jan Zahradník: - a která bude projednávaná na této schůzi někdy. Já
    navrhuji, aby v návaznosti na tuto zprávu ministerstvo vypracovalo také zprávy
    o stavu životního prostředí pro jednotlivé kraje. Myslím si, že kraje mají jak
    ve své samostatné, tak i v přenesené působnosti tolik povinností, že při jejich
    plnění jim tato zpráva velmi může pomoci. Proto vás prosím o podporu mého pozměňovací
    návrhu. Děkuji za pozornost. '
  - ' '
  - 'Místopředseda PSP Jan Bartošek: Já vám děkuji, pane poslanče. Vzhledem k tomu,
    že nevidím, neregistruji přihlášku do rozpravy... Chcete mít závěrečné slovo,
    pane ministře, nebo...? (Závěrečné.) V tom případě tedy ukončím rozpravu a dám
    vám závěrečné slovo. '
  - ' '
  - 'Ministr životního prostředí ČR Richard Brabec  Děkuji. Vážený pane předsedající,
    vážené kolegyně, vážení kolegové, bude to stručné. Já myslím, že po tom minulém
    bodě určitě nedokážu nahradit takovou dávku zdravého adrenalinu. Ale já si jenom
    tedy dovolím velmi rychle reagovat na pozměňovací návrh pana kolegy Zahradníka
    vaším prostřednictvím, pane předsedající. '
  - 'Já ho chápu, určitě, nicméně Ministerstvo životního prostředí ho jako předkladatel
    nepodporuje z následujícího důvodu. Obligatorní povinnost vytvářet vlastně krajské
    zprávy ke zprávě o životním prostředí nebyla v příslušné legislativě ani do roku
    2009, kdy byly ty krajské zprávy vytvářeny dobrovolně. My jsme všechny kraje požádali
    asi před dvěma měsíci, aby se vyjádřily, zda mají o podobnou zprávu - krajskou
    - zájem. A pouze 7 krajů ze 14 určitý zájem vyjádřilo. To znamená, my bychom se
    v této chvíli určitě přikláněli k tomu, že nechť to tam není obligatorně dáno,
    protože to samozřejmě znamená i určité nadnáklady, a nechť to opravdu vyjde z
    aktuální poptávky krajů po těch zprávách. Pokud kraje o ně budou mít zájem a jasně
    to deklarují, tak jsem připraven, slibuji tady a prohlašuji zodpovědně, že tyto
    krajské zprávy budeme dělat, a to i bez toho, aby to tam bylo obligatorně. Ale
    zatím vidím maximálně polovinu krajů, které mají o podobné zprávy zájem. Proto
    si myslím, že je nadbytečné, aby se to tam objevilo jako povinná součást zprávy
    o životním prostředí. Děkuji. '
  - ' '
  - 'Místopředseda PSP Jan Bartošek: Já vám děkuji. Pouze pro pořádek připomínám,
    že ve 12.45 máme pevně zařazené volební body, takže budu muset rozpravu přerušit
    v jejím průběhu. Eviduji jednu faktickou poznámku pana poslance... (Námitky z
    pléna.) Máte pravdu, já se omlouvám, ale já jsem rozpravu ukončil a bylo to pouze
    závěrečné slovo pana ministra. Vy máte přednostní právo, pane poslanče Laudáte? '
  - ' '
  - 'Poslanec František Laudát: Děkuji za slovo, pane místopředsedo. Dámy a pánové,
    naléhavě bych požádal, jestliže dojde k polemice předkládajícího, tak aby se to
    odehrávalo před závěrečným slovem. Pan kolega Zahradník už nemá šanci reagovat
    ze statutu jednacího řádu. Nedělejte to prosím. '
  - ' '
  - 'Místopředseda PSP Jan Bartošek: Dobře, budeme pokračovat tak, jak nám stanoví
    jednací řád. Rozpravu jsem skončil a nyní přikročíme k hlasování o pozměňovacím
    návrhu. Poprosím zpravodaje, aby přednesl pozměňovací návrh a před hlasováním
    se k němu vyjádřil. Máte slovo. '
  - ' '
  - 'Poslanec Miloš Babiš: Vážený pane předsedající, vážená vládo, vážené kolegyně,
    vážení kolegové, dovolte, abych vás seznámil s návrhem hlasování ve třetím čtení.
    Návrh na zamítnutí návrhu zákona nebyl podán. Byl podán jediný pozměňovací návrh
    přednesený poslancem Janem Zahradníkem ve druhém čtení dne 21. ledna 2015. Navrhuji
    hlasovat nejprve o tomto pozměňovacím návrhu zařazeném v systému pod číslem 178
    (správně 1878), potom o zákonu jako celku. '
  - ' '
  - 'Místopředseda PSP Jan Bartošek: Já vám děkuji. Nikdo jiný nemá žádnou námitku
    proti tomuto postupu? (Bez námitek.) Budeme hlasovat o pozměňovacím návrhu. A
    já vás poprosím o vaše stanovisko. Pane zpravodaji? (Negativní.) Pan ministr?
    (Negativní.) Děkuji. '
  - ' '
  - 'Zahajuji hlasování a táži se, kdo je pro tento návrh, nechť zmáčkne tlačítko
    a zvedne ruku. Kdo je proti tomuto návrhu? '
  - 'Je to hlasování s pořadovým číslem 205, přihlášeno 175 poslankyň a poslanců,
    pro návrh 88, proti 57. Konstatuji, že s návrhem byl vysloven souhlas. '
  - ' '
  - 'Přikročíme tedy nyní k hlasování o celém návrhu zákona. (Velký hluk v sále.) '
  - ' '
  - 'Přednesu návrh usnesení: "Poslanecká sněmovna vyslovuje souhlas s vládním návrhem
    zákona, kterým se mění zákon č. 123/1998 Sb., o právu na informace o životním
    prostředí, ve znění pozdějších předpisů, podle sněmovního tisku 298, ve znění
    schváleném Poslaneckou sněmovnou." '
  - 'Zahajuji hlasování a táži se, kdo je pro takto předložený návrh. Kdo je proti? '
  - 'Je to hlasování s pořadovým číslem 206, přihlášeno je 174 poslankyň a poslanců,
    hlasování končí, pro návrh 157, proti žádný. Konstatuji, že s návrhem zákona byl
    vysloven souhlas. '
  - ' '
  - 'Pan zpravodaj. '
  - ' '
  - 'Poslanec Miloš Babiš: Vážené kolegyně, vážení kolegové, rád bych vám ještě všem
    připomněl, že zítra máme svátek sv. Valentýna. (Šum v sále.) Našim poslankyním
    bych rád popřál krásné prožití (smích v sále) svátku všech zamilovaných. Našim
    pánům poslancům bych rád připomněl, aby svým milenkám a manželkám (smích některých
    přítomných) nezapomněli koupit květinu a večer se pořádně pochlapili. (Rozpačitá
    nejednotná reakce v sále.) '
  - ' '
  - 'Místopředseda PSP Jan Bartošek: Děkuji vám. S přednostním právem pan předseda
    Stanjura. '
  - ' '
  - 'Poslanec Zbyněk Stanjura: Já bych chtěl říct panu poslanci. Za prvé, že neměl
    mluvit, že je po bodě. A za druhé - ty blbé řeči si nechte mimo Poslaneckou sněmovnu.
    (Ozývá se hukot, bouchání do lavic, někdo nereaguje vůbec.) '
  - ' '
  - 'Místopředseda PSP Jan Bartošek: Pouze přednostní práva. Pouze přednostní... Pan
    poslanec Schwarz. '
  - ' '
  - 'Poslanec Bronislav Schwarz: Prosím vás, pane místopředsedo, já jsem si to vytáhl.
    Vím, že mě nebudete mít rádi. Ale přesto, že asi víte, co občas dělám, tak se
    člověk splete. A já jsem hlasoval ne a spletl jsem se, na sjetině mám ano. Ale
    hlasoval jsem ne, můžete se podívat na kamery. U zákona předchozího - ne u celého
    zákona, ale u pozměňovacího návrhu. Je mi to líto. Ale hlasoval jsem opravdu ne,
    a na sjetině mám ano. '
  - ' '
  - 'Místopředseda PSP Jan Bartošek: Znamená to, že zpochybňujete hlasování a chcete
    dát námitku...- '
  - ' '
  - 'Poslanec Bronislav Schwarz: Ano. Zpochybňuji hlasování. Poprosil bych o tom pozměňovacím
    návrhu hlasovat ještě jednou. '
  - ' '
  - 'Místopředseda PSP Jan Bartošek: Pan předseda Stanjura. (Šum v sále, nepřehledno,
    někteří poslanci stojí u svých lavic, poslanec Stanjura si musí zjednat pořádek
    u jiného poslance, aby se dostal k mikrofonu.) '
  - ' '
  - 'Poslanec Zbyněk Stanjura: A zase se budeme hádat, co je to bezprostředně. Bezprostředně
    to není. Proběhlo hlasování. Závěrečné hlasování o zákoně. To prostě není možné!
    Zase to chcete ohýbat. Měl jste jít hned po hlasování. To je naprosto v pořádku.
    Mezitím jsme zákon odhlasovali jako celek, předsedající ukončil bod... To prostě
    není možné. Bohužel, pozdě. Bohužel. (Poslanec Schwarz nesouhlasí.) '
  - ' '
  - 'Místopředseda PSP Jan Bartošek: Já osobně si myslím, že se jedná skutečně o bezprostřední
    námitku, kterou bychom měli akceptovat. A v případě, že vznášíte námitku proti
    mému postupu, dám o tom hlasovat. '
  - 'S přednostním právem pan předseda Stanjura. '
  - ' '
  - 'Poslanec Zbyněk Stanjura: Pane místopředsedo, za prvé se podívejte, kolik je
    hodin. Čtyři minuty máme projednávat jiné body. Nevím, proč tady dáváte slovo
    i těm, kteří ho mít neměli. To není možné. Nemůžete tohle to udělat a říct, jestli
    máte námitku, tak si ji vzneste. No tak se zase sejdeme v Brně, pokud si to zase
    prohlasujete. Prostě buď budete dávat pozor a budete dávat námitky včas, nebo
    prostě máte smůlu! To je všechno! (Potlesk zprava.)  '
26. schůze:
  Místopředseda vlády ČR a ministr financí Andrej Babiš:
  - '

    Co se týká těch menších obcí, tak ten zákon má několik částí. První část je ta,
    která říká, jaké jsou druhy zakázek, jaký typ výběrového řízení. Další část je
    regulující. Ta je celkem i klíčová právě pro starosty a menší obce, protože bude
    říkat podmínky zadávání u podlimitních zakázek, což je většinou druh výběrového
    řízení, který je zadáván ze strany starostů. Jedním z našich základních přístupů
    je to, že nebudeme zadavatele menších zakázek, kteří jsou zvyklí na konkrétní
    postupy, nutit, aby se učili postupy nové. Konkrétně pokud zadavatel je zvyklý
    na postup ve zjednodušeném podlimitním řízení, pak tento postup bude i v souladu
    s novými pravidly moci využít. To znamená, že ten zákon nebude diktovat starostovi
    v podstatě úplně přísná pravidla, ale řekne mu, že může využít i své zkušenosti
    ze stávajícího zadávání veřejných zakázek, to, co nabyl i v rámci například nadlimitních
    zakázek a podobně. '
  - 'Co k tomu Ministerstvo pro místní rozvoj chystá? Já bych velmi ráda v tom našem
    zákoně teď oddělila jednu věc, a i po nástupu jsem se velice hloubkově podívala
    na zákon a chci oddělit zákon a metodiku. '
  - ' '
  - 'Místopředsedkyně PSP Jaroslava Jermanová: Paní ministryně, váš čas! Chcete (k
    poslanci Berkovcovi) položit doplňující otázku? Ne. '
  - 'Prosím tedy dalšího v pořadí. Tím je pan poslanec Beznoska, kterého zde nevidím,
    tudíž i jeho interpelace propadá. Poprosím paní poslankyni Váhalovou, která interpeluje
    pana ministra financí. Prosím, máte slovo. '
  - ' '
  - 'Poslankyně Dana Váhalová: Děkuji za slovo, paní předsedající. Dámy a pánové,
    krásný podvečer. Páni ministři, vážený pane místopředsedo vlády, ráda bych vám
    položila otázku týkající se připravovaných předpisů, které mají řešit důchodovou
    problematiku hlubinných horníků. '
  - 'Je mi známo, že paní ministryně Marksová již začátkem prosince předložila do
    vlády dva materiály na toto téma. Rovněž je mi známo, že vaše ministerstvo, nebo
    snad přímo vy osobně jste proti tomu vznesl zásadní výhradu, kterou lze charakterizovat
    jako nesouhlas. V poslední době jste však své stanovisko poněkud zmírnil a já
    věřím, že si vážíte lidí, kteří tuto těžkou práci vykonávají. Moje otázka proto
    zní, zda a z jakých prostředků předpokládáte, že bude možno náklady, které návrhy,
    jak jsou předloženy, nepochybně přinesou, hradit. Děkuji. '
  - ' '
  - 'Místopředsedkyně PSP Jaroslava Jermanová: Já děkuji a poprosím pana ministra
    o odpověď. '
  - ' '
  - 'Místopředseda vlády ČR a ministr financí Andrej Babiš: Děkuji, paní předsedající.
    Dámy a pánové, děkuji za dotaz. No samozřejmě, můj problém je, že jsem jediný
    ministr, který musí sehnat peníze a hlídat kasu. Já jsem o tom opakovaně jednal.
    Jednal jsem v OKD. To je i problém takový, že tento problém obvykle také řeší
    ty firmy, a tady se privatizace moc nepovedla. Je standardní, že na takových nákladech
    se podílejí firmy. '
  - 'Nicméně po analýze a rozhovorech jsme odsouhlasili a já jsem podpořil novelu
    nařízení vlády 363/2009 Sb. Na tom jsme se domluvili. Požadavek na dalších 3 500
    horníků, kde vlastně bylo diametrálně úplně jiné číslo, kde na posledním jednání
    odboráři horníci přišli a měli to spočítané na 4,2 mld. a Ministerstvo práce a
    sociálních věcí na 40 až 50 mld. Vytvořili jsme skupinu, kde se účastní zástupci
    odborářů horníků, zástupci od paní ministryně a od nás a mají si vysvětlit tato
    čísla, která jsou diametrálně odlišná. Musíme se nějakým způsobem dopracovat k
    těm číslům, protože desetinásobný rozdíl je obrovský, a potom také vyjednávat
    se zaměstnavatelem, protože jak dopadne OKD, to nevíme, i když jsme ubezpečováni,
    že to dopadne dobře, ale je tam ještě dost otazníků. Řešíme to, ale prosil bych
    o shovívavost, protože to není jednoduchá problematika. '
  - ' '
  - 'Místopředsedkyně PSP Jaroslava Jermanová: Děkuji. Táži se paní poslankyně, zda
    chce položit doplňující otázku. Ano, je tomu tak. Prosím. '
  - ' '
  - 'Poslankyně Dana Váhalová: Já se tedy zeptám, jestli se mohou horníci těšit na
    kladné vyřízení a zda budete skutečně hledat kompromis s MPSV, s paní ministryní. '
  - ' '
  - 'Místopředseda vlády ČR a ministr financí Andrej Babiš: To závisí od těch čísel.
    Paní ministryně je největší útočník na náš rozpočet, největší spotřebič, stále
    něco vymýšlí. Škoda, že nikdo nic nevymyslí z hlediska příjmů, to jsem jediný.
    Určitě 4,2 mld. a 50 mld. je rozdíl, takže se na to musíme podívat a najít nějakou
    shodu. Možná OKD přijde s tím, že také přispěje. To by také bylo dobré. Možná
    by se mohly prodat ty byty, něco bychom utržili, jak to slíbil pan Bakala, když
    to nakoupil, že prodá nájemníkům byty za 50 tisíc, a teď kasíruje 50 tisíc nájem.
    To byla také jedna skupina. V minulosti se staly nějaké chyby a tam nám ušlo dost
    peněz. Ale budeme se snažit, slibuji vám to. '
  - ' '
  - 'Místopředsedkyně PSP Jaroslava Jermanová: Děkuji. Vzhledem k tomu, že podle jednacího
    řádu lze poslední interpelaci na člena vlády České republiky podat do 17.55 hodin,
    konstatuji, že jsme dnešní jednací den ukončili projednávání ústních interpelací.
    Přerušuji jednání Sněmovny do zítřka do 9 hodin, kdy budeme pokračovat dle schváleného
    programu. Tím jsou body 127, 128 a 82. '
  - 'Přeji vám hezký večer. '
  - ' '
  - '(Jednání skončilo v 17.56 hodin.)  '
27. schůze:
  Místopředseda vlády ČR a ministr financí Andrej Babiš:
  - ' '
  - 'Poslankyně Věra Kovářová: Děkuji za slovo. Vážený pane ministře, ve vládním programovém
    prohlášení je obsažena řada ambiciózních cílů v oblasti eGovernmentu. Na můj dotaz
    na únorovém zasedání výboru pro veřejnou správu a regionální rozvoj, zda má Ministerstvo
    vnitra k jejich dosažení dostatečné personální zázemí, odpověděl pan náměstek
    Strouhal, že v současnosti chybí deset funkčních míst, nicméně že příslušný požadavek
    na Ministerstvo financí již byl vznesen. Absenci deseti funkčních míst pokládám
    když ne za paralyzující, tak za velmi závažnou překážku pro plnění úkolů Ministerstva
    vnitra v této důležité oblasti. Ráda bych se zeptala, jak dlouho tento stav trvá
    a zda se kvůli němu některý z vládních cílů odsouvá. Děkuji za písemnou odpověď. '
  - ' '
  - 'Místopředseda PSP Jan Bartošek: Já vám děkuji. Vzhledem k nepřítomnosti pana
    ministra dostanete písemnou odpověď. '
  - 'Nyní požádám pana poslance Petra Kudelu o jeho interpelaci, která směřuje na
    ministra zdravotnictví Svatopluka Němečka. Máte slovo. '
  - ' '
  - 'Poslanec Petr Kudela: Vážený pane nepřítomný ministře zdravotnictví, budoucnost
    naší společnosti spočívá v dětech a v jejich přípravě na to, aby převzaly naši
    úlohu. Děti musíme nejen vychovávat a vzdělávat, ale také kultivovat. S dítětem
    jistě nebudeme hovořit jeho jazykem, ale jazykem dospělého člověka jenom takovými
    slovy, kterým bude rozumět. Proč o tom hovořím na vaši adresu? '
  - 'Dostal se mi do rukou Diář 2015 vydaný Státním zdravotním ústavem, který je dle
    svého popisu na zadní straně zdravotněvýchovným materiálem vydaným za finanční
    podpory Ministerstva zdravotnictví České republiky. Tento diář byl distribuován
    žákům 5. tříd. Příručka začíná poklidně. Termíny prázdnin, důležitá telefonní
    čísla, zásady zdravého životního stylu, pohybu, zdravé výživy, přes užívání sladkostí
    k čištění zubů, celkovou hygienu, škodlivost kouření a nebezpečí drog až - cituji
    - jací se mi líbí kluci, jaké se mi líbí holky, menstruace, měsíčky, menzes, čmýra,
    onanování, masturbace, prstění. Prosím, dětem v 5. třídě! '
  - 'Informovat školáky o stavbě lidského těla a o jeho fyziologii a reprodukci je
    zcela namístě, ale je potřeba to dělat kultivovanou formou. Forma, která je v
    diáři k tomu zvolena, musí připadat nevkusná a naprosto nevhodná komukoliv nejen
    pro rodinně orientované rodiče, kteří na tuto brožuru upozornili. Je třeba si
    uvědomit, že neuctivě zpracovaná témata tohoto typu mohou vyvolat v dětech traumata.
    Osobnost každého dítěte je třeba chápat individuálně. Není lepší citlivé reprodukční
    věci nechat na výchově v rodině, přirozenému vývoji a serióznímu vzdělání než
    nechutným příručkám? '
  - ' '
  - 'Místopředseda PSP Jan Bartošek: Já se omlouvám, pane poslanče, ale vzhledem k
    vašemu času vás požádám, abyste položil otázku, na kterou chcete, aby vám bylo
    odpovězeno, protože už jste za časovým limitem. '
  - ' '
  - 'Poslanec Petr Kudela: To byla ona. Není lepší nechat citlivé věci rodině, výchově
    a vzdělání než nechutným příručkám? Jenže to by někteří pak neměli dobře placenou
    práci a nemohli utrácet státní peníze. '
  - ' '
  - 'Místopředseda PSP Jan Bartošek: Já vám děkuji. Půjdeme tedy dál. Dalším interpelujícím
    je pan poslanec Michal Kučera, který interpeluje pana vicepremiéra a ministra
    financí Andreje Babiše. Máte slovo. '
  - ' '
  - 'Poslanec Michal Kučera: Děkuji za slovo. My se, pane ministře, budeme bavit o
    finančních záležitostech. Nemějte obavu. '
  - 'Vážený pane ministře, od 1. 1. 2015 měl být spuštěn společný výběr daně z příjmu,
    sociálního pojištění a zdravotního pojištění, tedy tzv. jednotné inkasní místo.
    Přineslo by to významnou úsporu finančních prostředků na straně státu i na straně
    podnikatelů. Stát mohl významně snížit stavy zaměstnanců správy sociálního zabezpečení
    a rovněž i na straně zdravotních pojišťoven. Podnikatelé by pak ušetřili na administrativních
    nákladech tržby, což by, jak jistě víte, zvýšilo produktivitu práce v české ekonomice.
    Vaším rozhodnutím, pane ministře Babiši, bylo spuštění jednotného inkasního místa
    zastaveno, což znamená pokračování vysokých nákladů na straně státu a vysoké administrativní
    zátěže na straně živnostníků a podnikatelů a v neposlední řadě i vaši neschopnost
    vybírat daně. '
  - 'Mám na vás následující jednoduché dotazy, pane ministře Babiši. Za prvé: Kdy
    bude jednotné inkasní místo fungovat? Za druhé: Kolik stojí ročně státní rozpočet
    to, že v roce 2015 jednotné inkasní místo nefunguje? Za třetí: Kdo je za spuštění
    jednotného inkasního místa zodpovědný? A ten termín by měl zaznít, kdy bude spuštěn. '
  - ' '
  - 'Místopředseda PSP Jan Bartošek: Já vám děkuji, pane poslanče, a požádám pana
    vicepremiéra, aby vám odpověděl na vaši interpelaci. '
  - ' '
  - 'Místopředseda vlády ČR a ministr financí Andrej Babiš: Děkuji. Kolegyně, kolegové,
    jednotné inkasní místo, my to nazýváme jako Kalouskova past. To je ta jeho virtuální
    realita. To je, jako kdybych já teď navrhl zákon, že od 1. ledna 2018 zrušíme
    veškeré daně a navýšíme důchody o tisíc procent. To je asi stejné. Myslím, že
    bych dostal strašně moc hlasů od voličů. Tohle, co nám tady zanechal bývalý pan
    ministr financí a s čím jsme se trápili, to je vlastně celý rok. Ano, principiálně
    je to fajn, jednotné inkasní místo. Já bych také rád. Ale to by někdo musel rozhodovat
    sám a někdo by také musel napsat, co by to znamenalo pro naši ekonomiku. Kolik
    nezaměstnaných, jaké dopady. Protože to, co vy jste navrhovali, a to, co my jsme
    vlastně museli zrušit, bylo vlastně snížení inkasa daňových příjmů o 18 miliard.
    Takže ten projekt připravený minulou vládou byl z pohledu praktické realizace
    vlastně nepoužitelný. Technické možnosti systému správy sociálního zabezpečení,
    zdravotních pojišťoven výběr příspěvků prostřednictvím správce daně v současné
    době neumožňují. Takže ty základní body, které byly, vlastně změna sazby daně
    z příjmu pro zaměstnance z 15 na 19, zrušení superhrubé mzdy a také OSVČ změna
    techniky výpočtu vyměřovacího základu pro pojistné by se už nemělo uplatňovat
    50 % hodnota rozdílu příjmu a výdajů pro jeho stanovení, nýbrž plná stoprocentní
    výše, což bylo kompenzované snížením sazby pojistného. To je také takový zajímavý
    produkt, ta superhrubá mzda. Nejdřív jste říkali, že bude 15 %, že to bude vlastně
    jednotná daň, a potom se zjistilo, že to nestačí, tak se udělal základ 134, takže
    my se tady stále tváříme, že máme 15 % ze 134, ale ve skutečnosti je to 20,1. '
  - 'Principiálně je to určitě dobrá myšlenka, ale obávám se, že v rámci koaličních
    vlád, kde není nastavena atmosféra snižování nákladů, je nereálná. Děkuji. '
  - ' '
  - 'Místopředseda PSP Jan Bartošek: Já vám děkuji a táži se, zda pan poslanec položí
    doplňující otázku. Je tomu tak. Prosím, máte slovo. '
  - ' '
  - 'Poslanec Michal Kučera: Děkuji za odpověď panu ministru Babišovi. Jak jsem očekával,
    tak jsem se dočkal mírně expresivního, emotivního projevu s téměř nulovou informační
    hodnotou. Nicméně ta poslední informace zazněla v té jedné větě a možná, že stačila
    ta jedna věta. To znamená, jak tomu dobře rozumím, vy se zavedením jednotného
    inkasního místa nepočítáte. To znamená, nemáte zájem na zefektivnění státní správy,
    nemáte zájem na odstranění administrativní zátěže pro podnikatele. Takhle jste
    to tedy řekl, pokud jsem vašemu projevu rozuměl. Děkuji. '
  - ' '
  - 'Místopředseda PSP Jan Bartošek: Já vám děkuji. Pan ministr na to bude reagovat. '
  - ' '
  - 'Místopředseda vlády ČR a ministr financí Andrej Babiš: Vidím, že pan Kalousek
    má skutečně odchov podobných demagogických následníků. Já jsem nic takového neřekl.
    Já jen říkám, že my napravujeme to, co vy jste nám tady nechali, a myslím si,
    že nedělám toho málo. Jenom tu Finanční správu dát do pořádku, kterou nikdo nikdy
    neřídil a sloužila vlastně jenom na nějaké zájmy bývalého ministra financí s jeho
    kamarádem, bývalým finančním šéfem. Takže dáváme to do pořádku. Soustřeďujeme
    se na výběr daně a toto samozřejmě určitě perspektivně je zajímavé, ale z dnešního
    pohledu to není reálné. Takže my rádi, ale máme i nějaké limity a máme i nějaké
    koaliční partnery.  '
28. schůze:
  Místopředseda vlády ČR a ministr financí Andrej Babiš:
  - ' '
  - 'Poslanec Petr Bendl: Děkuji za slovo. Pane předsedající, dámy a pánové, my přece
    víme, že to není přímá podpora Agrofertu, těch 9 miliard daňových úlev. My víme,
    že to nejsou peníze, kde by koruna skončila na účtech Agrofertu. Jde o daňovou
    úlevu. Myslíte si, pane místopředsedo vlády, že by dopravci nakupovali bionaftu,
    kdyby to pro ně bylo nevýhodné, kdyby tam nebyla ta daňová úleva? Myslíte si,
    že by vaše výrobky šly na odbyt, kdyby tam nebyla daňová úleva? Mě by moc zajímalo,
    kdybyste aspoň veřejně řekl, za kolik miliard tedy bionaftu prodáváte, abychom
    věděli, kolik vlastně vám daňový poplatník právě z těchto devíti miliard přispěje.
    Tam to přece je schované. My přece dobře víme, že to není přímo, že to není jako
    u té jedné miliardy, kterou dostáváte napřímo na dotacích v oblasti zemědělství,
    anebo že to není ta podpora jeden a půl miliardy, které dostáváte na investičních
    pobídkách. Ale bavíme-li se o konfliktu zájmů v bionaftě, pak je to o tom, že
    se tady podporuje výroba bionafty, kde vy máte na trhu v České republice 60 %.
    A tam je velmi jednoduché si spočítat, pokud bychom věděli, kolik bionafty prodáváte,
    kolik tedy vlastně fyzicky je podpora Poslanecké sněmovny a vlády v tomto ohledu.
    Děkuji. '
  - ' '
  - 'Místopředseda PSP Vojtěch Filip: Děkuji panu poslanci Bendlovi i za dodržení
    času. Nyní s faktickou poznámkou paní poslankyně Miroslava Němcová. Prosím, paní
    poslankyně, máte slovo k faktické poznámce. '
  - ' '
  - 'Poslankyně Miroslava Němcová: Děkuji. Mám dvě poznámky. První, když pan ministr
    Babiš říká, že neovlivňuje novináře a že nelže, tak mu musím říci, že lže, protože
    lze najít z 29. 6. 2013 přepis rozhovoru, který vedl pan Babiš s novinářem Janem
    Kálalem, tehdy novinářem Lidových novin, kdy Andrej Babiš mu říká: Koukal jsem
    do monitoringu, v Právu mám otvírák, v Hospodářkách velký článek, v Lidovkách
    jsem nic nenašel. Pak se ale baví o tom, jak je možné, že v těch Lidovkách nic
    nenašel, a rozhovor končí: Ne, Babiš. Ne, dobrý, v pohodě. Doufám, že kluci jenom
    vědí, co dělaj jako. Asi nevědí, s kým mají tu čest, ale to je jedno. Dobrý. '
  - 'Tak to je první věc toho, jak neovlivňuje novináře, nikomu nevolá a mluví vždy
    pravdu. '
  - 'Druhá věc. Chci se zeptat, jak se srovnává s právním vědomím prvního místopředsedy
    vlády fakt, že tady řekl na mikrofon, že mu byl nabídnut milion za - nebo že měl
    zaplatit milion eur za veto v biopalivech. Tak se potřebuji zeptat, zda tuto skutečnost
    nahlásil orgánům činným v trestním řízení. '
  - ' '
  - 'Místopředseda PSP Vojtěch Filip: Děkuji paní poslankyni Miroslavě Němcové. Nyní
    paní poslankyně Jana Fischerová, připraví se k faktické poznámce poslanec Jiří
    Koubek. Také s faktickou poznámkou, pane ministře? Ano? Prosím, paní poslankyně,
    máte slovo. '
  - ' '
  - 'Poslankyně Jana Fischerová: Děkuji za slovo. Vážené kolegyně, vážení kolegové,
    vážená vládo, já jsem dnes od začátku byla překvapená, že jsme se konečně sešli
    v plném počtu, myslím tím tedy vládu. To jsme tady asi dlouho my všichni nezažili.
    Kromě pana ministra zahraničních věcí, který je v Africe, tak tady byli na začátku
    všichni. Tak to patří ocenit. Protože když jsme na interpelacích, mně to tady
    chybí a nemáme možnost se ptát. Takže já se teď zeptám a zeptám se pana ministra
    financí Babiše, protože jsem ho také poslouchala, když tady mluvil. Mluvil pomalu,
    četl pomalu a já jsem si z toho udělala poznámky a chci se zeptat následovně. '
  - 'Investiční pobídky Agrofertu. V roce 2014 byly schváleny, a to už bylo za současné
    vlády, investiční pobídky ve výši 1,5 miliardy korun pro společnosti koncernu
    Agrofert ve formě slevy na dani. A jinými slovy, bylo to firmám, které vlastní
    pan ministr financí, byla odpuštěna daň z příjmu ve výši 1,5 miliardy korun. Mohu
    jmenovat. Precheza, Preol, Olma, Vodňanská drůbež, ta kuřata, Penam, Lovochemie,
    Fatra. A toto jsem při projevu pana ministra financí slyšela jinak. Takže já se
    ho znovu ptám, kde je tedy pravda. A přiznám se, že se mě ptají i lidé, s kterými
    se setkávám, diskutujeme, tak se mě ptají na to minulé hlasování a ukončení daňové
    podpory biopaliv, protože pan ministr financí oznámil celkem sedmkrát v letošním
    a minulém roce na vládě střet zájmů. Ovšem při tom vlastním hlasování toto neproběhlo.
    Takže to byl další dotaz. '
  - 'Jestli, pane ministře financí, ty podmínky, které se vytvářejí formou legislativní
    cestou, legislativního prostředí anebo přímo získáváním těchto úlev na daních
    - '
  - ' '
  - 'Místopředseda PSP Vojtěch Filip: Paní poslankyně, prosím, skončil vám čas k faktické
    poznámce. '
  - ' '
  - 'Poslankyně Jana Fischerová: Chci říci pravdu. Děkuji za prostor. '
  - ' '
  - 'Místopředseda PSP Vojtěch Filip: Nyní pan poslanec Jiří Koubek k faktické poznámce,
    potom faktická poznámka pana ministra financí. Prosím, pane poslanče, máte slovo. '
  - ' '
  - 'Poslanec Jiří Koubek: Děkuji, pane předsedající. Když tady pan ministr financí
    mluvil o té akci, kterou měla Mafra a snídaně a ČEZ, a kolik že teda peněz zaplatil,
    a zmínil, že mi tu smlouvu ukázal, tak nemluvil pravdu. Mával mi takhle nějakým
    papírem před očima, tak se podívejte, ale žádnou smlouvu mi neukázal. '
  - 'Ale já jsem se ho během té interpelace ptal na ještě jiný střet, o kterém pomlčel
    a odmítl odpovědět. Kolik peněz zaplatila společnost Čepro společnosti Mafra za
    jinou akci. Pan ministr financí odmítl odpovědět. Já jsem si tu informaci podle
    zákona o svobodném přístupu k informacím vyžádal. Tady je. Moje otázka zněla:
    Jaká je výše finanční spoluúčasti Čepro, a. s., na konferenci pořádané skupinou
    Mafra dne 27. března 2015? Odpověď: Za účelem patřičné prezentace na této konferenci
    Čepro zaplatilo dne 17. dubna 2015 společnosti Mafra, a. s., 121 tisíc korun s
    DPH. Tedy akce s ČEZ nebyla zdaleka jediná. Víme ještě o dalších. Akce Čepro.
    Jistě by nám pan ministr financí mohl říci, kdy tyto peníze vrátí společnosti
    Čepro nebo nějaké jiné nadaci neziskové, jestli nám tedy ty smlouvy ukáže. A toto
    je jeden z dalších důkazů toho, že si pan ministr financí ze státního rozpočtu
    i pro společnost Mafra udělal doslova a do písmene dojnou krávu. '
  - ' '
  - 'Místopředseda PSP Vojtěch Filip: To byl pan poslanec Jiří Koubek. Nyní pan ministr
    financí a místopředseda vlády Andrej Babiš. Pane místopředsedo vlády, máte čas
    k faktické poznámce. '
  - ' '
  - 'Místopředseda vlády ČR a ministr financí Andrej Babiš: Děkuji. Já bych chtěl
    odpovědět paní poslankyni Němcové prostřednictvím pana předsedajícího. Je škoda,
    že si to nepamatujete. To bylo v Otázkách Václava Moravce. Tam spadl web a potom
    Česká televize to zapomněla vysílat, protože to byl samozřejmě skandál. Já jsem
    řekl tam to jméno. Byl jsem u notáře, vyšetřovala to policie. Bylo to z okolí
    vašeho oblíbence, vašeho guru, prvního, nebudu ho jmenovat. Myslím, že všichni
    víme, kdo tady byl největší škůdce od listopadu. '
  - 'K těm dotacím, prosím vás. Ještě jednou. Já jsem to tady četl, paní kolegyně.
    Ano. Precheza 31. ledna 2013. Synthesia 26. 2. 2013. A to jsou peníze z Evropy.
    Vy mi upíráte právo vůbec jít do politiky, takže vy mi upíráte vlastně i ústavní
    právo, vy mi upíráte právo i podnikat na moje firmy, které nemohou čerpat dotace
    jako nějaké jiné. To jsou evropské peníze, to není český rozpočet, do kterého
    já přispívám 700 nebo 800 milionů korun. To jsou evropské a jsou na to pravidla
    pro všechny stejná. '
  - 'A Čepro, prosím vás, pane kolego, zeptejte se pana Kalouska, jak to bylo. On
    byl průkopník těch akcí Čepra, on jim říkal dejte tam peníze. Oni akorát pokračují
    v tradici. A pokud máte pocit, že 130 tisíc korun, že bych skutečně tak hluboko
    klesl, že bych usiloval o to, tak to je absurdní. Takže dotace by nikdy naše vláda
    neschvalovala, nic pro Agrofert. Vždycky hlásím střet zájmů a všechny tyto dotace
    jsou z Evropy a jsou z roku 2013. Tak si to, prosím vás, nastudujte, protože od
    momentu podání žádosti na dotaci uplyne někdy jeden až dva roky. Takže tak to
    funguje. '
  - ' '
  - 'Místopředseda PSP Vojtěch Filip: Děkuji panu ministrovi financí a místopředsedovi
    vlády i za dodržení času ve faktické poznámce. Nyní faktická poznámka pana poslance
    Petra Fialy. Pak se snad vrátíme do debaty. Prosím, pane předsedo, máte slovo. '
  - ' '
  - 'Poslanec Petr Fiala: Ano. Pane ministře, k tomu, co jste říkal k těm investičním
    pobídkám, abychom tedy věděli, kdo říká pravdu. Já tady mám tabulku oficiální,
    veřejnou, CzechInvestu, investiční pobídky. Mám tady firmy Precheza, Preol, Olma,
    Vodňanská drůbež, Penam, Lovochemie, Fatra. Mohu vám přečíst i částky, strop veřejné
    podpory v milionech korun, je to tady také uvedeno, nebudu tím teď zdržovat, ale
    na přání vám to poskytnu. '
  - 'A co je tu zajímavé? Podání záměru - rok 2014, rozhodnutí - rok 2014. Tak se
    podívejte, prosím, kdo neříká pravdu. (Potlesk části poslanců.)  '
29. schůze:
  Místopředseda vlády ČR a ministr financí Andrej Babiš:
  - '

    Ještě prosím vás, pane Stanjuro prostřednictvím pana předsedajícího, to jsou různé
    mantry. Já nejsme makroekonom, vždycky se říkalo: Rosteme podle Německa. Tak teď
    to nějak nevyšlo a 4 % nemáme růst. My máme růst asi 2,5 nebo 2,6 %, teď to počítáme.
    A já vás zvu, protože, ano, to jsou ty mantry, to se stále opakuje. Já hledám
    těch vašich 13 miliard a nenacházím. A víte proč? Protože růst v prvním čtvrtletí
    byl navýšením zásob. A každý, kdo podniká, ví, že ze zásob není daň. A navýšením
    exportu - také není daň, a navýšením investic - také není daň. Takže my to teď
    počítáme a já rád - prosím vás, zavolejte ty skvělé makroekonomy. Klidně můžeme
    tu debatu udělat. A já vám ukážu ten růst, my ho spočítáme, nechal jsem to přesně
    spočítat. A také jste zapomněl něco odpočítat: 4,2 miliardy DPH za léky, dětskou
    výživu a knihy, 2013, 2014 daňové zvýhodnění, co jsme vraceli důchodcům dva roky,
    a také daňové zvýhodnění pro děti. A to všechno, když napočítáme, tak se blížíme
    10 miliardám. Takže je potřeba to dopočítat. Takže já se rád s vámi na tom sejdu
    a ukážu vám přesně čísla, protože to jsou takové mantry. A jedno procento růstu
    13 miliard je podle mého názoru nesmysl. A ještě navíc ta spotřeba, která byla
    vyšší, to je otázka, kolik bylo ze spotřeby v rámci šedé ekonomiky a jestli ti,
    kteří prodávali, platí daně. Když bude evidence tržeb, tak potom to mohu vyloučit. '
  - ' '
  - 'Místopředseda PSP Petr Gazdík: Pan ministr otevřel znovu sloučenou rozpravu k
    dvěma bodům. Než dám slovo panu premiérovi, ještě faktickou poznámku pan poslanec
    Kalousek. Prosím, pane poslanče, vaše dvě minuty, po něm s přednostním právem
    pan premiér a pan předseda Stanjura. Prosím, pane poslanče. '
  - ' '
  - 'Poslanec Miroslav Kalousek: Já vám prostřednictvím pana předsedajícího ve zkratce
    načtu jeden výpočet, pane ministře. Ne u DPH, tentokrát u daně z příjmů. Vy jste
    oceňoval nedávno nejlepší plátce daně z příjmů právnických osob. Je to hezká tradice,
    já jsem rád, že v tom pokračujete. Dvacátý se pohyboval někde kolem 400 milionů.
    Agrofert s přiznaným ziskem šest miliard korun by se měl při 19% dani z příjmů
    právnických osob pohybovat někde kolem jedné miliardy, mírně nad ní. Kupodivu
    se do první dvacítky nedostal, protože danil pod 400 milionů. Proč? Protože struktura
    s 200 organizacemi, s 200 právnickými osobami umožňuje neuvěřitelné legální, ale
    na hraně, legální operace, kterým se říká optimalizace, např. i s pojišťováním
    vlastního majetku, kde člověk podřízený, zprostředkovatel pojišťování, potom to
    nabízí svému pojistiteli, kde je třeba kupř. předsedkyně Mladých anonistů. (Smích
    v sále). Anonistů jsem řekl. A najednou nám z toho vypadne takových 600, 650 milionů
    zoptimalizované daně, kterou tomu státu nemusíme odvést. To samozřejmě ten živnostník
    tuhle možnost nemá, a proto ho pak musíme vydírat podobnými nesmysly, jako je
    EET. Takhle se dělají ty počty. A proto někteří velcí oligarchové potřebují držet
    v ruce tu legislativu, která by jim tohle umožňovala. (Potlesk z pravé části sálu.) '
  - ' '
  - 'Místopředseda PSP Petr Gazdík: Děkuji panu poslanci Kalouskovi. Teď s faktickou
    poznámkou pan poslanec Bendl, po něm s faktickou poznámkou pan ministr Babiš,
    po něm s přednostním právem pan premiér a pan předseda Stanjura. Prosím, pane
    poslanče, vaše dvě minuty. '
  - ' '
  - 'Poslanec Petr Bendl: Děkuji za slovo, pane předsedající. Kolegyně a kolegové,
    já bych, když už se tu bavíme o tom, jak se převáděly peníze z roku na rok a jak
    Ministerstvo financí používalo některé finanční prostředky, pak bych také připomenul,
    že tu zůstalo po bývalých vládách na účtech státních podniků v případě Lesů České
    republiky 16 miliard, v případě Budvaru miliardy dvě. Volné, nevázané peníze.
    A je potřeba na ně také nezapomenout, protože i ty už jsme projedli. '
  - ' '
  - 'Místopředseda PSP Petr Gazdík: Děkuji. S faktickou poznámkou pan ministr Babiš.
    Prosím, pane ministře, vaše dvě minuty. '
  - ' '
  - 'Místopředseda vlády ČR a ministr financí Andrej Babiš: Děkuji, pane místopředsedo.
    Já bych si vyprosil od pana Kalouska tyhle sprosté lži a invektivy. Tak přijďte
    na Agrofert, pane Kalousku. A tam vám řeknu, že celý zisk je včetně Německa, Slovenska,
    Maďarska, Holandska, celého světa. A v tom německá chemička má dvě miliardy zisku,
    takže tam se tvoří většina. Takže moje firmy odvedly za minulý rok na zdravotním
    a sociálním 2,4 miliardy a zaplatily 752 milionů daní. Takže bych byl strašně
    rád, kdybyste tady zase nelhal. Je to sprostá lež a já to zásadně odmítám! Takže
    si to nastudujte. A Agrofert je velký plátce daní i v Německu, i na Slovensku
    a dalších zemích. Takže já odmítám tyhle sprosté invektivy a lži! '
  - ' '
  - 'Místopředseda PSP Petr Gazdík: Nyní je s faktickou poznámkou přihlášen pan poslanec
    Kalousek. Prosím, pane poslanče. '
  - ' '
  - 'Poslanec Miroslav Kalousek: Aha. To byla relevantní odpověď, já za ni děkuji.
    Pouze to koriguje onu legendu, že ten osvícený a moudrý vládce Agrofertu daní
    výlučně v České republice, zatímco ti ostatní zcela sprostě daní v zahraničí.
    Děkuji za informace, pane ministře a majiteli Agrofertu, že daníte v Německu,
    v Holandsku, na Slovensku a v řadě dalších zemí mimo Českou republiku. '
  - ' '
  - 'Místopředseda PSP Petr Gazdík: Tak teď už se dostane s přednostním právem na
    pana premiéra. Prosím, pane premiére, máte slovo. Po něm pan předseda Stanjura.
    Prosím, pane premiére. '
  - ' '
  - 'Předseda vlády ČR Bohuslav Sobotka: Děkuji. Vážený pane místopředsedo, vážené
    poslankyně, vážení poslanci, já myslím, že parlamentní debata je užitečná, je
    důležité poslouchat, co říká opozice. Ale já se chci omluvit panu Stanjurovi,
    panu Kalouskovi, že nebudeme jednat podle toho, co nám doporučují. Já prostě děkuji
    za všechny dobré rady, které jste nám teď dali v průběhu uplynulé rozpravy, ale
    musím říci, že moje zkušenost s tím, když jste mohli ta vaše doporučení a recepty
    realizovat v praxi, je prostě negativní. Já si nemyslím, že bychom zemi vedli
    dobře, pokud bychom se řídili vašimi radami. Vy jste přece měli možnost vaši politiku
    realizovat. Pan Stanjura byl v ODS, byl i členem vlády nějakou dobu, pan Kalousek
    byl ministr financí řadu let ve vládách společně s ODS, tzn. ODS a TOP 09 měly
    obrovský čas a časový prostor řadu let realizovat svoji politiku. '
  - 'Strašně rád tady v Poslanecké sněmovně poslouchám, když si pan Stanjura stěžuje
    na to, že tady je většina, že většina nediskutuje a že si ty věci rozhodne, jak
    chce. Chci jen připomenout panu Stanjurovi, že vy jste si je rozhodovali, jak
    jste chtěli. I ten druhý pilíř jste si postavili vy. Vy jste si nastavili jeho
    parametry. To nebyla sociální demokracie. A musím říci, že mě pobavilo, jak se
    tu teď někteří představitelé bývalé pravicové vlády omlouvají, že udělali chybu,
    že ten pilíř nastavili špatně, a teď nám tu radí, jak máme dělat důchodovou reformu.
    Oni sami špatně, když měli tu možnost, nastavili druhý pilíř, sami to tady v debatě
    uznali, že to dopadlo katastrofou, a teď dávají dobré rady současné vládě, jak
    má dělat důchodovou reformu. Máte na to právo. A myslím, že je povinností vlády,
    aby poslouchala, co říká opozice, my to tady poctivě děláme, posloucháme, co říká
    opozice, ale nezlobte se na mě, že tyto vaše rady nebudeme realizovat, protože
    když jste tu možnost měli vy, tak to dopadlo špatně. '
  - 'Je hezké poslouchat, jak tu pan Stanjura z ODS kritizuje, že vláda vybírá málo
    na daních, protože ekonomika rostla v prvním čtvrtletí o 4 %. Chci jen připomenout,
    že byly i jiné časy. Celá střední Evropa rostla a byla tu jediná země za Nečasovy
    vlády, která byla v recesi. A dva roky byla v recesi a daně se vybíraly skutečně
    hodně špatně. Byly tam velké daňové propady a byl tam velký problém. Hádejte,
    která to byla země, která za Nečasovy vlády jediná ve střední Evropě byla dva
    roky v recesi? No já vám to řeknu. Byla to Česká republika. Nezlobte se na mě,
    že nebudeme realizovat vaše rady, protože když jste měli možnost dělat rozpočtovou
    a hospodářskou politiku, tak to dopadlo tím, že jsme byli v celé střední Evropě
    nejhorší z hlediska hospodářského růstu. A pak byly země, které nás předbíhaly.
    No jak je to možné? Jestliže jste takto chytří a máte ty správné recepty, tak
    jak je možné, že když jste měli x let po sobě možnost a měli jste většinu a mohli
    jste si ty věci nastavit, jak jste chtěli, že to dopadlo tak, jak to dopadlo.
    To mi teda vysvětlete. Docela rád bych si to tady i v té debatě poslechl od představitelů
    ODS, od představitelů TOP 09.  '
3. schůze: {}
30. schůze: {}
31. schůze:
  Místopředseda vlády ČR a ministr financí Andrej Babiš:
  - ' '
  - 'Ministr vnitra ČR Milan Chovanec  Vážený pane předsedající, vážené poslankyně,
    vážení poslanci, jen velmi krátce. Chtěl bych poděkovat všem garančním výborům,
    které projednaly tento návrh zákona, a doporučuji ho ke schválení. Ke čtyřem pozměňovacím
    návrhům, které jsou součástí dnešního projednávání, se vyjádřím při hlasování.
    Pokud se nám podaří schválit tento nástroj, bude to znamenat stabilizaci státního
    podniku České pošty. Takže těším se na debatu a doufám, že normu schválíme. '
  - ' '
  - 'Místopředseda PSP Vojtěch Filip: Děkuji panu ministrovi. V otevřené rozpravě
    žádám pana poslance Petra Kudelu, aby se ujal slova, protože je jediným přihlášeným
    do rozpravy. Prosím, pane poslanče, máte slovo. '
  - ' '
  - 'Poslanec Petr Kudela: Pane předsedající, dámy a pánové, přeji krásný den. Sněmovní
    tisk 509, novela o poštovních službách, řeší postavení České pošty. Upravuje postavení
    České pošty, stabilizuje ji a já tento návrh vítám. Vítám i pozměňující návrhy.
    Nicméně se chci vyjádřit k pozměňujícímu návrhu pod písmenem C pana poslance Stupčuka. '
  - 'Podle mě se jedná o jasný přílepek. Návrh obsahuje novelu vybraných ustanovení
    zákona 77/1997 o státním podniku, přestože vlastní návrh projednávané novely zákon
    o státním podniku vůbec neotvírá. Cituji: "Pozměňovací návrh se týká změny zákona
    o státním podniku a nově zavádí institut rozdělení státního podniku odštěpením."
    Cituji to z důvodové zprávy, kterou pan poslanec Stupčuk předložil. Podle něho
    je nezbytné zdůraznit, že předpokládaná drobná novela zákona o státním podniku
    obsažená v pozměňovacím návrhu nemá v žádném případě modifikovat či nahradit komplexní
    úpravu obsaženou v aktuálně připravované rozsáhlé novele zákona o státním podniku,
    ale provádí pouze dílčí a zcela nezbytné úpravy. '
  - 'Chci říci, že ve Sněmovně je už připraven sněmovní tisk č. 600, který se týká
    komplexní úpravy zákona o státním podniku. Proto se domnívám, že tento pozměňovací
    návrh je skutečně přílepkem. Hovořil jsem před chvílí s panem ředitelem České
    pošty, který je tady někdy v předsálí. Hovořil jsem s ním, odůvodňoval mi, že
    Česká pošta má konkrétně jeden odštěpný závod, který by se měl z podniku České
    pošty vyčlenit. Tento stav není dobrý. Chápu, že tento stav není dobrý. Nicméně
    pokud do této doby vydržel, věřím, že stav, i když není dobrý, vydrží i do schválení
    zákona o státním podniku, který věřím, že v brzké době Sněmovna projedná. Děkuji. '
  - ' '
  - 'Místopředseda PSP Vojtěch Filip: Asi jsem byl příliš ambiciózní s rozpravou.
    Děkuji panu poslanci Kudelovi. Máme jednu faktickou poznámku pana poslance Stupčuka.
    Přednostní právo pana ministra a místopředsedy vlády Andreje Babiše. Přednostní
    právo pana zpravodaje a pana poslance Bendu přihlášeného v rozpravě. Prosím, pane
    poslanče, máte slovo k faktické poznámce. '
  - ' '
  - 'Poslanec Štěpán Stupčuk: Děkuji za slovo. Vážený pane předsedající, vážené kolegyně,
    kolegové, dovolte mi, abych se vyjádřil k předřečníkovi. Jsem subjektivně přesvědčen
    o tom, že se v pravém slova smyslu nejedná o přílepek. Může se to tak jevit z
    hlediska formálního výkladu, co přílepek je, nebo není. Jsem přesvědčen, že to,
    co je rozhodující pro posouzení, je hledat vždycky materiální souvislost jednotlivých
    pozměňovacích návrhů tak, jak jsou načítány k dané materii. '
  - 'Obsahová souvislost je zjevná, protože Česká pošta je státní podnik. Zákon o
    poštovních službách upravuje činnost a obsah náplně státního podniku pošta a já
    jsem svým pozměňovacím návrhem pouze otevřel zákon o státním podniku, který samozřejmě
    upravuje i postavení České pošty. Takže z hlediska obsahového jsem přesvědčen,
    že se nemůže jednat o přílepek v pravém slova smyslu. '
  - 'Můžeme se tady opřít i o nějakou předchozí praxi. A existovala i v minulém období
    řada zákonů, který byly podobným způsobem přijímány. Byla to například i tak významná
    materie, jako sKarta, kdy do zákona o sociálně-právní ochraně dětí byla vložena
    novela zákona o zaměstnanosti. '
  - 'To, co je obsahem mého pozměňovacího návrhu je změna, která má odstraňovat současné
    nedostatky nebo nejednotnost úpravy, která je obecně vyjádřena v občanském zákoníku
    a jejíž deficit úpravy je v zákoně o státním podniku. To znamená, my tady harmonizujeme
    obecnou právní úpravu přeměn obchodních společností, odštěpením, rozštěpením,
    způsobem, kdy umožníme to samé, co umožňujeme dneska všem společnostem. Tak nově
    umožníme podle zvláštní úpravy obsažené ve státním podniku i státním podnikům
    tak, aby tady neexistovala neodůvodněná odchylka a nerovnoprávné postavení státních
    podniků vůči ostatním obchodněprávním korporacím. '
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní s přednostním právem pan místopředseda vlády, ministr financí Andrej Babiš
    v rozpravě. Připraví se pan zpravodaj, poté pan kolega Benda a poté pan kolega
    Pilný. Prosím, pane vicepremiére, máte slovo. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Vážený
    pane předsedající, vážené dámy, vážení pánové, dovolte mi vyjádřit se k pozměňovacímu
    návrhu hospodářského výboru Poslanecké sněmovny Parlamentu ČR. Tím je navrhováno
    doplnění přechodného ustanovení o řešení situace, kdy při úhradě čistých nákladů
    na poskytování základních služeb, o nichž bylo požádáno přede dnem nabytí účinnosti
    tohoto zákona, která se řídí postupem dle zákona ve znění účinnosti přede dnem
    nabytí účinnosti tohoto zákona, nebyla platba na účet pro financování základních
    služeb, tzv. kompenzační fond, plátcem uhrazena ani Českým telekomunikačním úřadem
    vymožena. V tomto případě se navrhuje, aby držiteli poštovní licence byla tato
    platba z kompenzačního fondu uhrazena ze státního rozpočtu prostřednictvím ČTÚ,
    a to do 90 dnů ode dne skončení prvního řízení vedeného za účelem vymožení platby
    na daný účet. '
  - 'S tímto návrhem nemohu z pozice ministra financí souhlasit, jelikož nenaplnění
    fondu je zejména dle dřívějších vyjádření předkladatele hrozbou reálnou, což by
    znamenalo znatelný nárůst požadavků na výdaje státního rozpočtu, a to nad rámec
    schválených výdajových limitů na úhradu čistých nákladů na poskytování základních
    služeb vzniklých od roku 2015 a do výše 700 milionů korun v roce 2015, resp. 600
    milionů v roce 2016 a od roku 2017 do výše 500 milionů korun. Pozměňovací návrh
    hospodářského výboru přitom neuvádí ani odhad výše prostředků, které bude muset
    státní rozpočet v případě jejich přijetí uhradit. Pro úplnost ještě dodávám, že
    podle zk. 34c odst. 3 zákona č. 29/2000 Sb., o poštovních službách, účet pro financování
    základních služeb spravovaných ČTÚ není součástí státního rozpočtu. Na základě
    výše uvedeného proto s daným pozměňovacím návrhem hospodářského výboru zásadně
    nesouhlasím a apeluji na jeho nepřijetí. Děkuji za pozornost. '
  - ' '
  - 'Místopředseda PSP Vojtěch Filip: Děkuji panu ministrovi financí a místopředsedovi
    vlády ČR Andrejovi Babišovi. Nyní s přednostním právem pan zpravodaj v rozpravě.
    Prosím, pane zpravodaji. '
  - ' '
  - 'Poslanec Jiří Valenta: Dámy a pánové. Já bych jenom pro upřesnění uvedl k panu
    poslanci Kudelovi, že se trošku spletl, protože pozměňovací návrh pana poslance
    Stupčuka není ve sněmovním tisku 509/5 uveden pod písmenem C, ale pod písmenem
    B. '
  - ' '
  - 'Místopředseda PSP Vojtěch Filip: Děkuji za upřesnění. Nyní pan poslanec Marek
    Benda a připraví se pan poslanec Ivan Pilný. Prosím, pane poslanče, máte slovo. '
  - ' '
  - 'Poslanec Marek Benda: Vážený pane místopředsedo, vážení páni ministři, dámy a
    pánové, já jsem chtěl vystoupit také k bodu B, ale na začátek si neodpustím jednu
    poznámku k úvodnímu slovu pana ministra. '
  - 'Jak jste říkal, že tento zákon má stabilizovat Českou poštu, věřím tomu, nerozumím
    tomu zákonu věcně. A včera tady stejně hrdě vystoupí, že je potřeba zřídit vyšetřovací
    komisi k České poště, což je nepochybně vysoce destabilizující akt vůči jakémukoliv
    podniku, tak mně trošku připadá, že pravá ruka neví, co dělá levá, anebo, že se
    zbytečně vyhovuje požadavkům Agrotecu. Ale to je jenom poznámka k zákonu o poštovních
    službách.  '
32. schůze: {}
33. schůze:
  Místopředseda vlády ČR a ministr financí Andrej Babiš:
  - '

    A odpusťte mi to, ještě jednou to zopakuji: Jestliže malá akciová společnost s
    obratem okolo 10 milionů za rok zatěžuje silnice, policii, státní zastupitelství,
    soudy nějakým způsobem, tak přeci to její zatížení odpovídá její ekonomické aktivitě
    a také tedy podle toho má odvádět daně. Zatížení takového velkého podniku, který
    má obrat v miliardách korun, přece zatěžuje celý státní aparát, celou společenskou
    potřebu mnohem víc. Proč tedy nepožadovat od těch právnických osob vyšší daň? '
  - 'Já nemluvím o daňové progresi pouze u fyzických osob. Mohl bych tady mluvit o
    tom, že ta deforma přeci nastala ve chvíli, kdy jsme zavedli společné zdaňování
    rodin, nebylo to spočítáno, když jsme zavedli jiné částky v těch paušálech, a
    z výběru 26 mld. korun ročně ještě v roce 2008 jsme na výběru 2,2 mld. ročně.
    U těchto ekonomicky aktivních lidí. Ano, je to výpadek cca 24 mld. Můžete říct,
    že 24 mld. není mnoho, ale nikdo s tím nic nedělá. '
  - 'Vláda rezignovala na to, aby se zabývala pozitivními kroky v příjmu státního
    rozpočtu. To je ten důvod, pro který nemůžeme říct, že s tím státním rozpočtem
    se dá něco udělat. Určitě není cesta, že tady je škrtneme a budeme tzv. znovu
    škrtit ekonomiku, jako to navrhuje pravicová opozice. Vždyť je to k smíchu! Proč
    tak špatně skončily ODS a TOP 09? Protože dělaly špatnou ekonomickou politiku
    a lidé jim to v roce 2013 ve volbách sečetli! A vy chcete pokračovat v jejich
    politice, v jejich daňové politice? Proč to děláte jako vláda? Proč nevyužijete
    toho, že můžete nastartovat ekonomiku? Jestliže nechcete, tak prosím neříkejte,
    že máte aktivní ekonomickou politiku, že dobře řídíte tuto zemi a že jste kromě
    administrování pokročili v řízení státu k tomu, že se ten dluh jednou zaplatí.
    Ten dluh jste nezpůsobili. Alespoň ti, kteří tady sedí poprvé za některá hnutí.
    Ale způsobily ho vlády od roku 1993, pokud tedy si vezmu Českou republiku, nebudu
    vzpomínat na federaci. A jestliže to chceme odstranit, tak se přeci musíme poučit
    z tohoto období a ty dluhy a ty chybné kroky pravicových vlád přeci napravovat
    tím, že odmítneme jejich politiku a vrátíme se k těm ekonomickým krokům, které
    zavádí ty pozitivní impulsy, které vedou k tomu, že státní rozpočet bude nejen
    vyrovnaný, ale bude v zisku a budeme schopni zaplatit chyby, které udělali ti,
    kteří vás předcházeli. '
  - 'Prosím, nezlobte se na nás, ale v tomhle ohledu, protože jste neudělali ani přes
    roční pauzu, kterou jsme vám nechali jako levicová opozice, a nepředložili jste
    žádné daňové zákony, nemůžeme tolerovat takto předložený státní rozpočet. Děkuji
    vám. (Potlesk poslanců KSČM.) '
  - ' '
  - 'Místopředseda PSP Petr Gazdík: Děkuji panu místopředsedovi Filipovi. Nyní s faktickou
    poznámkou pan ministr Andrej Babiš, po něm pan poslanec Pavel Plzák. Prosím, pane
    ministře. '
  - ' '
  - 'Místopředseda vlády ČR a ministr financí Andrej Babiš: Děkuji, pane předsedající.
    Já bohužel s tím nemůžu vůbec souhlasit. Pan kolega Filip zapomněl na situaci,
    kdy my jsme nastoupili. Co všechno nebylo. Nebyl zákon o státní službě, nečerpali
    jsme vůbec peníze z Evropy. A my jsme jasně řekli, že nejdřív chceme vybrat daně
    a potom se podíváme na tu daňovou soustavu. My zavádíme tady věci, které měly
    být zavedeny už dávno! Boj proti šedé ekonomice, elektronická evidence tržeb,
    kontrolní hlášení, Kobra, prokazování původu majetku. Poprvé zákon o hazardu za
    25 let! Tak vy říkáte, ano, máte pravdu, mimořádný růst je 2015, ano, ale na 2016
    my přece očekáváme rekordní daňové příjmy. A proč? Protože bude to kontrolní hlášení,
    protože nastoupí ty mechanismy, které my jsme předložili. Tak já nevím, jak jsme
    měli ještě stihnout daňovou reformu. Ta přece se dělá tři čtyři roky, jak dobře
    víte. Takže já si myslím, že to není korektní a myslím si, že to máme dobře naplánováno.
    Že tento rok ano, je mimořádný růst, příští rok bude zase asi normální růst. Ale
    už nastoupí ty mechanismy, které zavádíme. Kontrolní hlášení, to je nejdůležitější.
    Prokazování původu majetku, elektronická evidence tržeb, reverse charge, Kobra,
    vlastně zrušení daňového ráje Praha! A tahle všechna opatření. Takže znovu opakuji,
    že za roky 2014, 2015, 2016 příjem do veřejných rozpočtů, daně, odvody je 176
    miliard. A do konce roku 2018 je to 300 mld. Tak prosím vás buďte objektivní a
    zkuste se podívat na to, co všechno tahle vláda musí řešit, všechny ty resty,
    které jsme zdědili. Děkuji. '
  - ' '
  - 'Místopředseda PSP Petr Gazdík: Děkuji panu ministrovi. Nyní s faktickou poznámkou
    pan poslanec Plzák, po něm pan místopředseda Filip. Prosím, pane poslanče. '
  - ' '
  - 'Poslanec Pavel Plzák: Děkuji, pane předsedající. Já jsem byl pokárán kolegy,
    že zdržuji s faktickou poznámkou, takže budu velmi stručný. Já nemůžu nereagovat
    na pana kolegu Filipa. No proč neděláme ty pozitivní kroky? Proč nezatěžujeme
    firmy většími daněmi? Já mám totiž velkou obavu, že se nám začnou přesouvat do
    těch míst, kde se ty daně platí menší, do daňových rájů. A nakonec v tom výsledku
    ještě vybereme na daních méně. Děkuji. '
  - ' '
  - 'Místopředseda PSP Petr Gazdík: Děkuji panu kolegovi Plzákovi. Nyní s faktickou
    poznámkou pan místopředseda Vojtěch Filip. Prosím, pane místopředsedo. '
  - ' '
  - 'Místopředseda PSP Vojtěch Filip: Děkuji, pane předsedající. Já jen fakticky.
    Já jsem přeci řekl, že jsme čekali, poctivě jsme čekali celý rok 2014, poctivě
    jsme čekali celé první pololetí 2015. A pokud jde o takové zákony, jako je majetkové
    přiznání, jako návrhy, které se týkají dalších kroků, tak jsme samozřejmě byli
    trpěliví. Ale nezlobte se na mě, přeci kromě toho, co se zadministruje, taky musí
    přijít nějaký nový systém. A při zavádění nové daňové soustavy byste samozřejmě
    ten systém zavedli a měli byste mnohem vyšší příjem. To je to, co já říkám. Ano,
    my jsme byli trpěliví, ale ta trpělivost nám prostě došla, pane ministře. '
  - ' '
  - 'Místopředseda PSP Petr Gazdík: Tak to byly zatím veškeré faktické poznámky. Nyní
    s přednostním právem pan předseda poslaneckého klubu ODS Zbyněk Stanjura. Po něm
    pan předseda Kalousek. Prosím, pane předsedo, máte slovo. '
  - ' '
  - 'Poslanec Zbyněk Stanjura: Já jsem se přihlásil, abych přečetl návrh usnesení
    a předal ho panu zpravodaji, tak ať o něm pak můžeme hlasovat. Nicméně mi nedá,
    abych nezareagoval na to, co se tady odehrává v posledních deseti patnácti minutách,
    nebo co tady slyšíme. '
  - 'Já jsem se dvakrát podíval na hodinky a zjistil jsem, že fakt není 18.50, kdy
    běží v televizi Večerníček a posloucháme pohádky. Ale přesto jsme slyšeli pohádku
    o tom, jak ta naše země byla bohatá v roce 1989 a od té doby jde všechno špatným
    směrem. Už jsme jenom neslyšeli o tom, že kromě toho, že jsme byli bohatí, že
    jsme byli i svobodní. To už jako chybělo k tomu. '
  - 'Pan místopředseda Filip říkal, že by chtěl vysvětlit, proč nejsou progresivní
    daně a vyšší daně pro firmy, pro občany. Já říkám, že to vzdávám. Vysvětlovat
    komunistům daňový systém tak, aby to pochopili - oni to moc dobře chápou, ale
    oni mají toho třídního nepřítele a jedním z nástrojů boje je ta daňová politika.
    Takže to určitě nebyla upřímně míněná žádost o vysvětlení. Protože kdyby chtěl,
    tak by to určitě dávno pochopil, v čem je problém. '
  - 'A teď k čemu jsem se přihlásil původně. Já jsem avizoval ve svém vystoupení,
    že náš klub navrhne usnesení. Já bych ho přečetl a pak ho v písemné podobě předám
    panu zpravodaji. '
  - 'Návrh usnesení Poslanecké sněmovny k bodu č. 1 Vládní návrh zákona o státním
    rozpočtu České republiky na rok 2016. "Poslanecká sněmovna dle zk. 102 odst. 3
    zákona o jednacím řádu Poslanecké sněmovny doporučuje vládě snížit celkové výdaje
    státu pro rok 2016 o 30 mld. korun, to je na 1 220 856 787 167 korun." Takhle
    přesně rozpočtujeme. Ten návrh vlády je o 30 mld. vyšší a je to až na 167 korun.
    Termín pro předložení nového návrhu se stanoví na 20 dní od doručení usnesení
    předsedovi vlády. Děkuji. '
  - ' '
  - 'Místopředseda PSP Petr Gazdík: Děkuji. Prosím o předání panu zpravodajovi. '
  - 'S faktickou poznámkou nyní pan místopředseda Vojtěch Filip, po něm s faktickou
    poznámkou pan poslanec Dolejš. Prosím, pane místopředsedo.  '
34. schůze: {}
35. schůze:
  Místopředseda vlády ČR a ministr financí Andrej Babiš:
  - ' '
  - 'Poslanec Jan Volný: Pokračujeme tedy hlasováním o pozměňovacích návrzích pana
    předsedy Votavy a Šincla. Je to bod B1 a B2. '
  - ' '
  - 'Místopředseda PSP Jan Bartošek: Stanovisko výborů? (Zpravodaj i ministr souhlasí.) '
  - 'Zahajuji hlasování. Táži se, kdo je pro tento návrh, ať zmáčkne tlačítko a zvedne
    ruku. Kdo je proti návrhu? '
  - 'Je to hlasování s pořadovým číslem 78. Přihlášeno je 141 poslankyň a poslanců,
    pro návrh 127, proti 1. Konstatuji, že tento návrh byl přijat. '
  - ' '
  - 'Poslanec Jan Volný: Jelikož byly schváleny body B1 a B2, stává se celá skupina
    pozměňovacích návrhů D2, všechny čtyři varianty, nehlasovatelné. Proto navrhuji
    hlasovat o zákonu jako celku. '
  - ' '
  - 'Místopředseda PSP Jan Bartošek: Pro pořádek se ptám, zda byly prohlasovány všechny
    pozměňovací návrhy. Nikdo nevznáší námitku. Mohu konstatovat, že o všech návrzích
    bylo hlasováno. Přikročíme k hlasování o celém návrhu zákona. '
  - ' '
  - 'Přednesu návrh usnesení: "Poslanecká sněmovna vyslovuje souhlas s vládním návrhem
    zákona, kterým se mění zákon č. 202/1990 Sb., o loteriích a jiných podobných hrách,
    ve znění pozdějších předpisů, podle sněmovního tisku 626, ve znění schváleném
    Poslaneckou sněmovnou." '
  - 'Zahajuji hlasování. Táži se, kdo je pro takto přednesené usnesení, ať zmáčkne
    tlačítko a zvedne ruku. Kdo je proti návrhu? '
  - 'Je to hlasování s pořadovým číslem 79. Přihlášeno je 140 poslankyň a poslanců,
    pro návrh 138, proti nikdo. Konstatuji, že s návrhem zákona byl vysloven souhlas.
    (Poslanci začínají odcházet ze sálu.) '
  - ' '
  - 'Ještě jsme, vážené kolegyně a kolegové, neskončili dnešní jednací den. Já vás
    požádám, abyste zůstali v sále a abychom ho řádně dokončili, protože s přednostním
    právem se hlásí pan vicepremiér Babiš. (V sále je neklid.) '
  - ' '
  - 'Místopředseda vlády ČR a ministr financí Andrej Babiš: Děkuji za slovo, pane
    předsedající. '
  - 'Dámy a pánové, já bych se ještě vrátil k předcházejícímu bodu. Nevím, jestli
    jste si vůbec uvědomili, co se tady dneska stalo. Pan kolega Kalousek - jeho lži
    o tom, jestli pan Sobotka bude premiér, nebude premiér, o mém bratrovi, jsou samozřejmě
    všechno vymyšlené lži. My jsme dneska totiž hlasovali - a možná jste měli pocit,
    že hlasujete a celý zákon je o tom, jestli dostanou víc peněz pojišťovny nebo
    makléři. Asi taky z toho máte ten pocit, možná vás o tom lobbisté přesvědčili,
    ale to není pravda. My jsme hlavně dneska neschválili novelu zákona o pojišťovnictví,
    což znamená, že Česká republika jediná v Evropské unii nesplní takzvanou Solvency
    II. To je nový evropský systém dohledu a regulace pojišťoven, který má fungovat
    od 1. ledna 2016 a který se připravoval řadu let. Všechny státy ho budou mít,
    jenom Česká republika ho mít nebude. Samozřejmě s námi Evropská komise zahájí
    infringement. '
  - 'Bylo by dobré, abyste věděli, co jste vlastně dneska nehlasovali, protože ze
    74 potřebných hlasů bylo jenom 71 pro a z toho hnutí ANO mělo 40, KSČM 23, KDU
    6 a nezařazení 2. '
  - 'Jenom vám chci říct, že považuji za skandální, že Sněmovna tento zákon neodhlasovala.
    Chci říct, že to zásadně zkomplikuje pozici České národní banky v dohledu nad
    pojišťovnami, hlavně u pojišťoven nadnárodních skupin. Znovu opakuji, že zákon
    nebyl o tom, jestli pojišťovny nebo makléři, to byl jen přílepek, který tam pan
    Šincl dal. Základ zákona byla pravidla řízení rizik pojišťoven v rámci Solvency
    II, pravidla dohledu nad pojišťovnami a solventností požadavků. To jen abyste
    věděli, co tady dneska proběhlo. '
  - 'Samozřejmě nesmysly pana Kalouska nemám chuť do detailu komentovat. Děkuji za
    pozornost. (Potlesk z řad poslanců ANO.) '
  - ' '
  - 'Místopředseda PSP Jan Bartošek: Pro pořádek nejprve učiním to, že ukončím projednání
    tohoto bodu. Nejsme v rozpravě, eviduji několik přednostních práv a faktickou
    poznámku. Faktická poznámka není možná, protože nejsme v rozpravě, pouze přednostní
    právo. Ale pan předseda Kováčik má přednostní právo jako předseda klubu. Vzhledem
    k tomu, že se přihlásil jako první, dávám vám slovo. Dále je kolega Stanjura,
    Laudát, Černoch a Sklenák. Prosím, máte slovo. '
  - ' '
  - 'Poslanec Pavel Kováčik: Děkuji za slovo, pane předsedající. Paní a pánové, já
    bych chtěl jenom jemně. Pravda, že věc, která se stala se zákonem o pojišťovnictví,
    není až tak úplně věcí klubu KSČM. Ostatně pan ministr Babiš tady řekl, že v podstatě
    nejvíce hlasů dodaly v uvozovkách poslanci a poslankyně z klubu KSČM. Jsem přesvědčen
    o tom, že je to jeden z důkazů, jak tady ve Sněmovně a potažmo zejména ve vládní
    koalici funguje nebo nefunguje komunikace. '
  - 'Víte, dnešek byl takový, že na jedné straně jsme se dokázali sjednotit například
    nad návrhem, který jednorázově pomáhá důchodcům, pravda, dokážeme si představit
    víc, o 1 200 korun, a je úplně lhostejné, že to byl zrovna komunistický návrh,
    který vyhrál, protože jsme ho odhlasovali společně všichni. Já se poměrně docela
    dost divím, že když se dokážeme shodnout na politicky velmi složité záležitosti
    zvednout ruku pro komunistický návrh na přidání důchodcům, proč se ve vládní koalici
    nedokážete tak úplně shodnout, že záležitost, o které mluvil pan ministr Babiš,
    tedy že jsme jediní, kteří se budeme odlišovat od režimu, který funguje v Evropské
    unii, že se nedokážete koaličně dohodnout. My jsme pro to udělali úplně všecko
    a dali jsme potřebné hlasy, protože jsme pro věcná řešení. Nejsme pro nějaké populistické
    politikaření, ale bohužel tohle bude zřejmě na úplně jiných stranách než na levé
    straně Sněmovny. '
  - 'Děkuji za pozornost. Přeji hezký víkend. (Potlesk z řad poslanců KSČM.) '
  - ' '
  - 'Místopředseda PSP Jan Bartošek: Děkuji. Přesto pro pořádek říkám, že Poslanecká
    sněmovna ještě stále jedná, protože máme zařazené body, které jsme neprojednali. '
  - 'Nyní s přednostním právem pan předseda Stanjura, po něm pan poslanec Laudát. '
  - ' '
  - 'Poslanec Zbyněk Stanjura: Nejprve chci připomenout základní pravidlo, že opozice
    tu není od toho, aby podporovala vládu. Občas se vládní představitelé diví, jak
    to, že opozice nehlasovala s námi. Vy nás neposloucháte. Dneska naše mnohé dobré
    pozměňovací návrhy neprošly, já to respektuji. '
  - 'Vystoupení pana ministra Babiše nepatří na Sněmovnu, ale koaliční radu. Já za
    to nemůžu, že koalice není schopna prosadit svůj vládní návrh zákona, ale nicméně
    kdybyste ten samý postup zvolili u bodů 16 a 17, tak to bych ocenil. Kdybychom
    se domluvili, že nejenom zákon o pojišťovnictví, ale že neschválíme i zákon o
    elektronické evidenci tržeb, to by byl bezesporu záslužný čin. Ale řešte si své
    koaliční půtky někde mimo řečniště Poslanecké sněmovny. My za to skutečně nemůžeme.
    Máte dostatek hlasů, projevili jste to při mnoha jiných zákonech. Když vám to
    nevyjde, tak si nestěžujte na nás. Je to váš problém. Pokud si dobře pamatuji
    výsledky hlasování, tak největší vládní klub to nepodpořil. Tak to berme jako
    fakt. Taky nepodpořil naše dobré pozměňovací návrhy. My to bereme jako fakt.  '
36. schůze:
  Místopředseda vlády ČR a ministr financí Andrej Babiš:
  - '

    Takže já doporučuji sněmovní verzi. Vraťme se k tomu klidně hned v lednu. Bavme
    se o tom, o kolik navýšíme podíl obcí na DPH. To se dá v těch statických modelech
    docela dobře udělat. Budeme mít čísla za rok 2015. Bude to uzavřeno. V půlce ledna
    budeme vědět nejenom, kolik šlo v balíku na města a obce, ale tu tabulku 6 245
    obcí můžeme mít hotovou v lednu, jaké byly příjmy DPH 2014, 2015, 2013 a co by
    udělala ve statickém výpočtu případná změna DPH. '
  - 'Děkuji za pozornost. '
  - ' '
  - 'Místopředseda PSP Vojtěch Filip: Děkuji panu poslanci Stanjurovi. S faktickou
    poznámkou pan poslanec Zahradník. S přednostním právem pan předseda Miroslav Kalousek.
    Prosím, pane poslanče, máte slovo k faktické poznámce. '
  - ' '
  - 'Poslanec Jan Zahradník: Děkuji. Vážený pane místopředsedo, ještě bych chtěl,
    dámy a pánové, jednu věc přece jenom zmínit. Podvýbor pro evropské fondy a přeshraniční
    spolupráci, který je zřizován výborem pro evropské záležitosti, naplánoval spolu
    s výborem pro veřejnou správu a regionální rozvoj uspořádat kulatý stůl právě
    k průběhu druhého programového období. My jsme takový kulatý stůl pořádali už
    před rokem s poměrně dobrým ohlasem, a tak se chystáme ten kulatý stůl udělat
    i na začátku příštího roku. Účast přislíbila paní ministryně Šlechtová se svým
    týmem. Budou pozváni představitelé řídicích orgánů na ministerstvech. Chceme a
    budeme zvát také Asociaci krajů, Svaz měst a obcí České republiky, Svaz místních
    samospráv, hospodářské komory i představitele těch institucí a firem, které budou
    připravovat projekty. Už je znám i termín. Bude se to konat 18. února. Všichni
    samozřejmě budete zváni, všichni dostanete pozvánku. Debata tam samozřejmě může
    být poměrně široká i z hlediska možného spolufinancování evropských projektů.
    Věřím, že pan ministr financí tam také pošle někoho ze svého ministerstva. A byli
    bychom rádi, kdyby pan senátor, bývalý poslanec a hejtman se také na nás přišel
    podívat. '
  - 'Děkuji za pozornost. '
  - ' '
  - 'Místopředseda PSP Vojtěch Filip: Děkuji panu poslanci Janu Zahradníkovi. A nyní
    s přednostním právem pan poslanec Miroslav Kalousek. Prosím, pane poslanče, máte
    slovo. '
  - ' '
  - 'Poslanec Miroslav Kalousek: Děkuji za slovo, pane předsedající. Pan kolega Stanjura
    zapolemizoval o tom, čí to byl nápad zrušit tu třicetiprocentní motivační složku.
    Připomínám, že kdysi byla stoprocentní a byla na 30 procent zredukována díky některým
    starostům, kteří si dělali takzvané daňové ráje, takže se to muselo omezit na
    těch 30 procent. Ale těch 30 procent byla celospolečenská dohoda, která zachovávala
    určitou motivaci v obecních zastupitelstvech vytvářet podnikatelsky příznivé prostředí. '
  - 'Mám bohužel důvod se domnívat, že nápad tuhle složku zrušit nevzešel z hlavy
    žádného senátora, že přišel z Ministerstva financí. Ten pozměňující návrh také
    byl na Ministerstvu financí psán. A ten dopad je velmi jednoduchý. Prostě skončí
    jakákoliv motivace zastupitelstva, rady či starosty pomoct si sám, být motivován
    k tomu, aby vytvořil podnikatelsky příznivé prostředí, a je to jenom další krok
    z těch mnoha kroků etatizace, který tahle vláda provádí. Čím menší možnost mít
    svoji vlastní vůli pomoct si k vlastním příjmům, tím větší závislost na státu,
    tím větší závislost na Ministerstvu financí. Pak už starosta bude mít jednu jedinou
    možnost: ovlivňovat porodnost, protože počet obyvatel je klíčovým parametrem v
    rámci RUD. Ale to není úplně fér chtít po starostech, zvláště starších ročníků.
    A žádnou jinou aktivitu už ten starosta vyvíjet nemůže. Bude závislý na výpočtu
    RUD stanovený zákonem a bude závislý na dotacích, tedy libovůli zejména ministra
    financí: tobě dám, tobě ne - podle toho, jestli zlobíš, nebo nezlobíš. '
  - 'Je to další krok k závislosti. Je to další krok k etatizaci. Je to další krok
    k oligarchizaci státní správy a veřejné správy. Nelze to podpořit! Jakkoliv bychom
    si přáli, aby prostě férově tak, jako napravila koeficient vláda krajům, tak aby
    ho napravila i obcím. Mnohokrát jsme to navrhovali. Tak tohle je další etatizační
    oligarchizační krok, který může podpořit politická divize Agrofertu. Ta je k tomu
    zřízena, aby to tady řídil jeden oligarcha. Svodobomyslní poslanci to podpořit
    nemohou. '
  - ' '
  - 'Místopředseda PSP Vojtěch Filip: Tak to byl pan poslanec Miroslav Kalousek. Ještě
    jedna faktická poznámka paní poslankyně Věry Kovářové. Prosím, paní poslankyně,
    máte slovo k faktické poznámce. '
  - ' '
  - 'Poslankyně Věra Kovářová: Děkuji. Jenom bych poprosila pana ministra, zda by
    mohl nějak zareagovat na případ Černošic, kdy tedy skutečně podle tabulek, které
    chodí z finančního úřadu, Černošice v této složce přišly kolem sedmi či šesti
    milionů. A ráda bych, jestli by mi mohl, a také vlastně panu starostovi, zodpovědět
    tuto otázku. Děkuji. '
  - ' '
  - 'Místopředseda PSP Vojtěch Filip: Děkuji. To byla poslední přihláška do rozpravy.
    Ptám se, jestli se někdo hlásí. Pokud tomu tak není, rozpravu končím. Závěrečná
    slova? Pan senátor? (Nechce.) Pan ministr se vyjádří k rozpravě. Prosím, pane
    ministře. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Tak nejdřív
    bych začal s paní kolegyní Kovářovou. S panem starostou jsem si esemeskoval a
    dokonce jsem s ním mluvil a má se skvěle. Má 117 milionů na účtě. Má přebytek
    38,7. A dokonce díky Ministerstvu financí, když jsme vyhlásili program pro kapacitu
    základních škol kolem Prahy, co vám kolega minulý ministr Kalousek nechtěl dát
    ty peníze, pamatujete, v tom rozpočťáku, tak já jsem vám to potom dal, začali
    jsme v červnu 2014, dostal 40 milionů. Takže není pravda, že na něho dopad je
    7 milionů, ale 2,3 milionu. '
  - 'To, po čem toužíte, to je tady. (Ukazuje štos papírů velikosti A3 na šířku.)
    To jsou ty analýzy. Je to 70 stran. Obec po obci to máme spočítané. Samozřejmě
    že jsme to spočítali. Takže není pravda, že bychom nepočítali. My skutečně na
    Ministerstvu financí celkem dobře počítáme. Takže chtěli jste vědět Prahu. Praha
    dostala v roce 2014 687 804 000 Kč a navýšení, ten pozměňovák Senátu, na 21,4
    znamená plus 596 milionů korun a zrušení motivace minus 327. Takže Praha na tom
    vydělá 273 milionů korun. Ano? '
  - 'Tady někdo mluvil o té oligarchizaci. To je super, že oligarchové ovlivňují.
    Takže ti zlí oligarchové vlastně říkají, že pokud schválíte senátní návrh, tak
    podpoříte 5 446 obcí, které prodělávají na motivaci, a ony na tom vydělají miliardu.
    5 446 obcí vydělá miliardu, pokud schválíte návrh Senátu. A je pravda, že 707
    obcí prodělá celkově 96 milionů korun. Takže ještě jednou: 5 446 obcí vydělá miliardu
    a 707 prodělá 96 milionů.  '
37. schůze:
  Místopředseda vlády ČR a ministr financí Andrej Babiš:
  - (Schůze pokračovala v 9.00 hodin.)
  - ' '
  - 'Místopředsedkyně PSP Jaroslava Jermanová: Vážené paní poslankyně, vážení páni
    poslanci, vážení členové vlády, zahajuji další jednací den 37. schůze Poslanecké
    sněmovny a všechny vás vítám. '
  - 'Prosím, abyste se všichni přihlásili identifikačními kartami a případně mi oznámili,
    kdo žádá o vydání náhradní karty. S náhradní kartou číslo 11 dnes hlasuje předseda
    klubu ODS pan poslanec Zbyněk Stanjura. '
  - 'Sděluji, že o omluvení své neúčasti na dnešním jednání požádali tyto poslankyně
    a poslanci: Adamec Ivan - zahraniční cesta, Adámek František - zahraniční cesta,
    Balaštíková Margita - zdravotní důvody, Benešík Ondřej - zahraniční cesta, Farský
    Jan - zdravotní důvody, Havlová Olga - zdravotní důvody, Kořenek Petr - zdravotní
    důvody, Kott Josef - pracovní důvody, Lobkowicz Jaroslav - zahraniční cesta, Ondráček
    Zdeněk - osobní důvody, Opálka Miroslav - zdravotní důvody, Putnová Anna od 14.30.
    do 19 hodin - pracovní důvody, Schwarzenberg Karel - pracovní důvody. '
  - 'Z dnešního jednání se omluvili tito členové vlády: Dienstbier Jiří - pracovní
    důvody, Chovanec Milan - zahraniční cesta, Mládek Jan - zahraniční cesta, Němeček
    Svatopluk - zahraniční cesta, Stropnický Martin - zahraniční cesta, Ťok Dan -
    pracovní důvody, Valachová Kateřina do 18 hodin - pracovní důvody, Zaorálek Lubomír
    - zahraniční cesta. '
  - 'Budeme se zabývat body 1 a 2, což jsou sněmovní tisky 513 a 514 - vládní návrh
    zákona o evidenci tržeb, třetí čtení, a vládní návrh zákona, kterým se mění některé
    zákony v souvislosti s přijetím zákona o evidenci tržeb, také třetí čtení. Těmito
    sněmovními tisky jsme se zabývali dne 29. ledna, když jsme přerušili sloučenou
    rozpravu. '
  - 'Prosím, aby místo u stolku zpravodajů zaujali za navrhovatele místopředseda vlády
    a ministr financí Andrej Babiš a zpravodaj garančního výboru, rozpočtového výboru,
    těchto sněmovních tisků, poslanec Jaroslav Klaška, který je zároveň i zpravodajem
    výboru dalšího, to jest hospodářského výboru. '
  - 'Jenom pro informaci - Poslanecká sněmovna svým usnesením číslo 1 047 souhlasila
    podle zk. 59 odst. 1 a 2 našeho jednacího řádu za prvé s omezením řečnické dobu
    na deset minut a za druhé s tím, že k téže věci může poslanec vystoupit nejvýše
    dvakrát. '
  - 'Připomínám, že Sněmovna svým rozhodnutím v pátek 29. ledna rozhodla, že dnes,
    ve středu 10. února, budeme o sněmovních tiscích 513 a 514 ve třetím čtení a o
    pozměňovacích návrzích k těmto sněmovním tiskům hlasovat v 11 hodin. '
  - 'Nyní tedy budeme pokračovat v přerušené sloučené rozpravě. '
  - 'Mám zde dvě přihlášky s přednostním právem. První pan ministr financí Andrej
    Babiš a po něm předseda klubu ČSSD Roman Sklenák. Prosím, pane ministře, máte
    slovo. A dříve, než vám ho dám, poprosím sněmovnu o klid (Velký hluk v celém sále).
    Děkuji, prosím, máte slovo. '
  - ' '
  - 'Místopředseda vlády ČR a ministr financí Andrej Babiš: Dobré ráno, vážená paní
    předsedající, vážené dámy, vážení pánové. Přeji vám všem dobrý den. Dneska máme
    jubilejní, desátou diskusi k elektronické evidenci tržeb. Od zahájení projednávání
    tohoto návrhu zákona uplynulo již úctyhodných 236 dní. Průlet sondy New Horizons
    kolem Pluta, default Řecka na dluhu vůči Mezinárodnímu měnovému fondu a vypuknutí
    aféry Dieselgate. To jsou některé z událostí, které v mezidobí nastaly. Většina
    z nás také oslavila další narozeniny, ale s elektronickou evidencí tržeb jsme
    se příliš neposunuli. Čteme to tady už 38 hodin a v rámci třetího čtení 23 hodin. '
  - 'Přesto bych chtěl poděkovat všem poslancům, kvůli kterým tady už téměř tři čtvrtě
    roku diskutujeme o tom, jestli chceme v České republice zavést standardní nástroj
    pro boj s šedou ekonomikou, tedy evidenci tržeb, která v nějaké podobě funguje
    ve většině států Evropské unie. Jmenovitě děkuji panu Laudátovi, panu Kalouskovi,
    panu Fialovi, panu Stanjurovi, panu Kučerovi, panu Holečkovi, paní Langšádlové
    a tak dále. Omlouvám se těm, které jsem nevzpomněl. (V sále je silný hluk.) '
  - 'Protože jsme od začátku věděli, že tento zákon je dobrý a prospěšný, věděli jsme,
    že jde o nejefektivnější - '
  - ' '
  - 'Místopředsedkyně PSP Jaroslava Jermanová: Pane ministře, omlouvám se, že vás
    přerušuji, ale hladina hluku je opravdu vysoká. Prosím, abyste nepokračoval do
    té doby, než se sněmovna ztiší. '
  - ' '
  - 'Místopředseda vlády ČR a ministr financí Andrej Babiš: - věděli jsme, že jde
    o nejefektivnější nástroj k narovnání podnikatelského prostředí, který je současně
    nejlevnější pro podnikatele, na rozdíl od registračních pokladen s podporou pana
    Kalouska. Ale díky desítkám vašich vystoupení, interpelací, televizních debat,
    poznámek na twitteru a novinových článků, kterým jste se věnovali s mimořádnou
    pečlivostí a nadšením, jsme si teď naprosto jistí, že jde ještě o mnohem lepší
    nástroj, než jsme si původně mysleli. (Velký hluk v celém sále). '
  - 'Rád bych vás proto opět požádal, abychom nechali stranou nálepkování a stranické
    ideologie. Elektronická evidence tržeb není pravicový ani levicový projekt. Je
    to projekt, který pomůže narovnat podnikatelské prostředí v české ekonomice a
    současně pomůže efektivně vybrat daně... (Odmlka pro hluk v sále. Řečník se otáčí
    k mpř. Jermanové.) '
  - ' '
  - 'Místopředsedkyně PSP Jaroslava Jermanová: Ano, já čekám, jestli se Sněmovna ztiší,
    nebo zda budu muset zvonit nebo jednotlivé poslance upozorňovat na to, aby nerušili...
    Poprosím pana kancléře, aby nerušil jednání Sněmovny... (Reakce na pravé straně
    sálu). '
  - ' '
  - 'Místopředseda vlády ČR a ministr financí Andrej Babiš: ... a současně pomůže
    efektivně vybrat daně tak, aby se vytvořil prostor pro snížení daňových sazeb,
    které by, myslím, uvítala většina přítomných, pokud ne všichni, jak jsem to včera
    pozoroval. '
  - 'Minulá diskuze už bohužel pokračovala v nastoupeném trendu. Tedy opět ubylo věcných
    argumentů a připomínek a přibylo osobních útoků a vystoupení nesouvisejících s
    tématem. Budu tedy reagovat pouze krátce na věcné dotazy a připomínky, které během
    minulé diskuse padly k tématu. '
  - 'Je smutné, že paní poslankyně Adamová, pánové poslanci Vácha a Fiedler zde znovu
    zopakovali nepravdu o tom, že Ministerstvo financí řeší pouze drobné daňové úniky.
    A cituji: "Budeme honit ty malé a ty velké necháme, těch si nebudeme všímat, protože
    se jich bojíme." Tolik ta citace. Já bych nejprve podotkl, že Finanční ani Celní
    správa se určitě nebojí vybírat daně a není pravda, že řešíme drobné úniky. Naopak,
    zcela zásadně bojujeme proti velkým karuselovým podvodům, ať už jde o reverse
    charge, daňovou Kobru, či kontrolní hlášení. Velmi intenzivně řešíme nelegální
    optimalizace a vyvádění zisků u nadnárodních korporací. Pracovníci Finanční správy
    se na tuto oblast v posledních dvou letech zaměřují s takovou aktivitou, která
    zde v minulosti rozhodně nebyla. Doporučuji zeptat se daňových odborníků na trhu,
    jak významně je aktivita Finanční správy v této oblasti vidět. Celní správa pak
    řeší velké úniky na spotřebních daních, zaznamenává historické úspěchy odhalováním
    nelegální výroby cigaret a tak dále. Nahlédněte prosím do stenozáznamu z 8. ledna,
    abych se zde nemusel opakovat. '
  - 'Současně není pravda, že se evidence bude týkat jen malých podnikatelů a živnostníků.
    To už jsem tady také říkal několikrát, ale rád to zopakuji, protože pochopit fakta
    je důležité. Evidence tržeb bude pro všechny, kteří přijímají platby v hotovosti.
    Znovu opakuji, velké firmy, střední firmy, malé firmy, živnostníci, všichni, kdo
    přijímají hotovostní platby. A co stále dokola tvrdí například představitel Asociace
    podnikatelů a manažerů, že velké firmy budou mít výjimku, nebo výhodnější režim,
    je skutečně trapná lež.  '
38. schůze:
  Místopředseda vlády ČR a ministr financí Andrej Babiš:
  - '

    To znamená, bude to další práce, další obavy, nejistota, další zbytečné vyhozené
    peníze ve prospěch několika firem, které budou spravovat systém. Šibeniční termíny,
    likvidační pokuty, přijde mi opravdu drakonické a šílené, že takovýmto jednosměrným
    způsobem... Zajímalo by mě, já jsem tam nenašel žádné, že když stát něco poruší,
    tak jestli bude kompenzovat škodu bez vymáhání u soudu. '
  - 'Shromažďování dat na jednom místě, už to tady zaznělo, prolomení obchodního tajemství.
    Obávám se, že nejenom zevnitř, ale může k němu dojít i zvenku. Žádná síť není
    tak odolná a s čím dál větší nabídkou dat bude i čím dál tím větší apetit jak
    konkurence, tak prostě hacekrů, kteří budou jenom chtít dokázat svoji zdatnost
    či budou mít obecnou naštvanost a osobní frustraci na to, aby podobné systémy,
    tak jak se ve světě děje, prostě rozkopali, napadli. A samozřejmě obávám se i
    ztráty konkurenceschopnosti. Tak dlouho budete utahovat v České republice pro
    skupinu, jejíž největší vinou je, že podniká, že se chce postarat o sebe, chce
    vytvořit podmínky pro své děti, myslí na budoucnost, je stabilizačním prvkem,
    tak dlouho budete utahovat šroub, až způsobíte to, že tady nebude. Česká střední
    třída se ještě nestačilo zformovat ve smyslu klasických středních tříd, jako je
    tomu ve vyspělých zemích, kde, bohužel, i tam proces díky regulaci, vyhrožování,
    zhoršování podmínek pro podnikání, tak také je na úpadku nebo kraji úpadku. Bohužel
    přesně se to odráží v ekonomikách. Podívejte se na Francii, podívejte se na všechny
    státy, jižní státy Evropské unie, jeden vedle druhého. '
  - 'Myslím si, že pokud byste chtěli prokázat trochu dobré vůle, nebyl by problém
    prostě minimálně odložit kontrolní hlášení a skutečně důvěryhodným způsobem ho
    spustit až v okamžiku, pokud vůbec, kdy bude zcela precizně připraveno i jasně
    definováno, technicky odzkoušeno a špičkově zabezpečeno. Nic z toho jste neudělali. '
  - 'Dámy a pánové, myslím si, že dáváte jeden z prvních, ne první, ale jeden z prvních
    děsivých dárků české podnikatelské skupině. Také jsem byl jednu chvíli ochoten
    uvěřit při sjezdu sociálních demokratů, když pan ministr průmyslu, budoucí ministr
    průmysl a obchodu Mládek řekl, že podnikatelé jsou paraziti. Teprve teď mi dochází,
    že skutečně tato koalice, které se bohužel z nějakých důvodů účasní i KDU-ČSL,
    které se navenek opájí velkými ideály, u těch dalších dvou subjektů mě to až tak
    nepřekvapuje, tak teprve dneska vidím, co v praxi bude boj proti parazitům znamenat.
    Chci říci, že z pohledu tohoto i já se hlásím a bude mi ctí, když budu ve skupině
    těchto parazitů. '
  - 'Přeji vám příjemné Vánoce. '
  - ' '
  - 'Místopředseda PSP Petr Gazdík: Děkuji panu poslanci Laudátovi. Nyní s přednostním
    právem pan ministr Babiš. Prosím, pane ministře, máte slovo. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Dovolte
    mi, abych se vyjádřil k tomu zákonu, který jsme nazvali kontrolní hlášení. Já
    jsem velice překvapen, že vlastně byla svolána tahle schůze, protože ten zákon
    jsme přece tady schválili, poté co tam byl pozměňovací návrh Senátu, tak jsme
    vyšli vstříc podnikatelům, kteří podávali kvartální hlášení, a původně jsme chtěli,
    aby to dělali měsíčně, tak jsme to nechali jako kvartální. A ten zákon byl schválen
    22. prosince 2014 a je platný od 1. ledna 2015 a účinný od 1. ledna 2016, tak
    já nechápu, co se stalo, že se najednou část opozice probudila, protože když jsme
    tady schvalovali a hlasovali 22. prosince 2014, tak ten zákon byl přijat 137 hlasy,
    tzn. pro byla kromě koalice, samozřejmě, byla i KSČM i Úsvit, takže samozřejmě
    TOP 09 a ODS byly proti, protože pravděpodobně nechtějí, abychom vybírali daně.
    A když to porovnám s tím, co vy jste tady předložili, a to také bylo hlášení,
    vy jste tady předložili TOP 09 a ODS tzv. souhrnné hlášení, a to byla rozšířená
    povinnost, souhrnné hlášení v rámci Evropské unie, potom služby atd., dokonce
    jste změnili to hlášení na měsíční. Původní bylo čtvrtletní. A vy jste vyhlásili
    ten zákon 31. prosince 2009 a účinný byl 1. ledna 2010, takže vy jste dali těm
    podnikatelům jeden den. A my jsme jim dali jeden celý rok. '
  - 'Pojďme si říct, o čem to vlastně je. Vy jste totiž vůbec o tom kontrolním hlášení
    tady nemluvili celý rok. Nikdo o tom nemluvil, nikdo nemluvil o sankcích, nikdo
    nedával žádné pozměňováky. A vy jste zpolitizovali EET a toto pro Ministerstvo
    financí a Finanční správu je podstatně důležitější zákon než EET. A taky jste
    tady vždycky říkali, že Finanční správa nehoní velké ryby, ale tady jsou ty velké
    ryby. To je o velkých rybách. Systémem DPH proteče ročně a v roce 2014 proteklo
    1 724 miliard korun a z toho 80 miliard se ztratilo. No někdo je ukradl. Ne ztratilo,
    ukradl je někdo brutálně. Vlastně nezaplatil nám DPH. A proti tomu samozřejmě
    se bojuje tzv. reverse charge, čemu se vždycky smějete, a kontrolním hlášením
    a Kobrou. A v Evropské unii se ztratí ročně a nezaplatí 170 miliard eur na DPH.
    To je velký problém všech, nebo některých, ale skoro všech států Evropské unie.
    A u nás je to 22 %, 80 miliard. Je to více než náš deficit. A vy jste říkali,
    že neděláme nic proti velkým rybám, ale to jsou ty velké ryby. Velká ryba byl
    Ecoll Invest, 4,5 miliardy. To, že ten Íránec sedí ve vězení, dobře, ale okradl
    nás o 4,5 miliardy. Systém na podvody s kovy, taky 4,5 miliardy. Před měsícem
    jsme měli dokonce nadnárodní firmu, která podváděla na plynu, tam jsme zadrželi
    aspoň 500 milionů. Takže to jsou ty karusely, to jsou ty velké ryby. A vy dneska
    říkáte ne, my nechceme. Znovu tady do toho pletete živnostníky. Vždyť to přece
    není pravda. Takže toto je proti velkým rybám. A je to velice účinný systém. Vyplacené
    vratky v roce... My, když nám proteče 1 724 miliard, tak Finanční správa nemá
    dostatečné možnosti k prověření oprávněnosti jednotlivých nároků na odpočet. Jak
    to máme zkontrolovat? To není možné. '
  - 'A pokud tady pan Stanjura mluví, že máme selektovat nějaké sektory, ale oni vám
    udělají podvod s čímkoli. To je úplně jedno. Všude, kde se platí DPH, můžou udělat
    karusel a můžou udělat podvod. Takže je to nesmysl, a proto to musí být plošné.
    Samozřejmě ty vyplacené vratky v roce 2014 byly 308 miliard a uznání nároku na
    odpočet je podmínkou úspěchu karuselového podvodu, který vede k vyplacení vratky.
    Daňové inkaso DPH v roce 2014 bylo 322 miliard, to je 5,5krát nižší než objem
    prostředků, které protekly celým systémem DPH. Znovu opakuji, to je 20 % nezaplacené
    DPH, to je 80 miliard a z hlediska inkasa daní je to podstatně důležitější než
    EET.  '
39. schůze:
  Místopředseda vlády ČR a ministr financí Andrej Babiš:
  - (Jednání pokračovalo v 18.03 hodin.)
  - ' '
  - 'Místopředseda PSP Petr Gazdík: Hezký dobrý večer vážené kolegyně, vážení kolegové.
    Uplynula pauza na jednání poslaneckého klubu Úsvitu. Mám tady přihlášku s přednostním
    právem. Nejprve pan předseda poslaneckého klubu ANO Jaroslav Faltýnek. Prosím
    pane předsedo, máte slovo. '
  - ' '
  - 'Poslanec Jaroslav Faltýnek: Hezký podvečer, kolegyně, kolegové, děkuji za slovo.
    Vážený pane předsedající, dovolte, abych vznesl procedurální návrh, abychom dnes
    jednali a meritorně i procedurálně hlasovali o všech návrzích i po 19. hodině.
    Děkuju. Jménem dvou klubů - sociální demokracie a ANO. Děkuju. '
  - ' '
  - 'Místopředseda PSP Petr Gazdík: Takže jménem dvou poslaneckých klubů chcete, abychom
    dnes jednali a meritorně i procedurálně hlasovali i po 19. a 21. hodině... po
    19. hodině. Děkuji. Je tady žádost o odhlášení. Odhlašuji vás všechny. Prosím,
    abyste se přihlásili svými hlasovacími kartami. '
  - ' '
  - 'Zahajuji hlasování o návrhu pana předsedy Faltýnka, abychom dnes jednali po 19.
    hodině. Kdo je pro, ať zvedne ruku a zmáčkne tlačítko. Kdo je proti? '
  - 'Je to hlasování číslo 90. Přihlášeno je 130 poslankyň a poslanců, pro 75, proti
    46. Návrh byl přijat. '
  - ' '
  - 'Nyní s přednostním právem pan předseda poslaneckého klubu TOP 09 František Laudát. '
  - ' '
  - 'Poslanec František Laudát: Děkuji. Dneska na grémiu jsem vás žádal, a nikdo jste
    neprotestoval, že budeme dneska končit v devatenáct. Beru to, že jste porušili
    slib. Sliby s vámi nemají žádnou cenu. (Potlesk z řad poslanců TOP 09). '
  - ' '
  - 'Místopředseda PSP Petr Gazdík: Děkuji. Dalším bodem našeho jednání, pakliže se
    již nikdo nehlásí, je bod '
  - 'Nyní prosím, aby se slova ujal místopředseda vlády a ministr financí Andrej Babiš.
    Prosím, pane ministře, máte slovo. '
  - ' '
  - 'Místopředseda vlády ČR a ministr financí Andrej Babiš: Děkuju za slovo. Dobrý
    podvečer vážený pane předsedající, vážené dámy, vážení pánové. K projednání je
    vám předkládán smluvní dokument související s mezinárodním zdaňováním. V daném
    případě se jedná o smlouvu o zamezení dvojímu zdanění s vládou Íránské islámské
    republiky, která byla podepsána dne 30. dubna 2015 v Praze. '
  - 'Podařilo se sjednat standardní komplexní bilaterální smlouvu, která upravuje
    zdaňování a zároveň i vyloučení mezinárodního dvojího zdanění různých druhů příjmů
    a která jistě napomůže dalšímu rozvoji vzájemných hospodářských aktivit. Tato
    smlouva zajisté nenahrazuje vnitrostátní daňové předpisy a nemůže tak založit
    novou daňovou povinnost. Řeší případy, kdy právo vybrat daň mají ve svém vnitrostátním
    právu zakotvené oba signatářské státy. V těchto situacích je smlouva zajisté nadřazena
    vnitrostátnímu předpisu. '
  - 'Ve vzájemných daňových vztazích mezi Českou republikou a Íránem se v současné
    době neaplikuje žádná smlouva, a může tedy vznikat nežádoucí mezinárodní dvojí
    zdanění. Smlouva zajišťuje objektivní rozdělení práva na vybrání daní z příjmu
    mezi oba státy v případech, kdy příjmy mají zdroj na území jednoho státu a plynou
    příjemci se sídlem nebo bydlištěm na území státu druhého. Standardně upravuje
    základní formy spolupráce mezi příslušnými úřady české republiky a Íránu. Stanoví
    zásadu rovného nakládání se subjekty obou smluvních stran, umožňuje neformální
    řešení sporů vzniklých při výkladu a provádění daňové smlouvy a zajistí relevantní
    výměnu informací mezi příslušnými úřady obou států. Smlouva se zabývá zdaňováním
    všech druhů příjmů a aplikuje jako hlavní metodu vyloučení dvojího zdanění příjmu
    českých daňových rezidentů metodu prostého zápočtu zahraniční daně. '
  - 'Nedílnou součástí smlouvy je i protokol, který zaručuje právo oběma státům uplatňovat
    jejich vnitrostátní právní předpisy za účelem zabránění daňovým únikům a podvodům
    a dále reaguje na situaci, kdy Írán není v tuto chvíli s to plně vyměňovat bankovní
    informace, a ukládá mu povinnost bezodkladně informovat českou stranu o uskutečněných
    změnách v této oblasti. '
  - 'Uzavření smlouvy nebude mít přímý dopad na státní rozpočet České republiky. Celkový
    přínos plynoucí z jeho uzavření bude záviset na tempu rozvoje jednotlivých forem
    hospodářské spolupráce. '
  - 'Navrhuji, aby Poslanecká sněmovna Parlamentu České republiky vzala v úvahu zmíněné
    skutečnosti při projednávání této smlouvy a vyslovila souhlas s její ratifikací.
    Děkuji za pozornost. '
  - ' '
  - 'Místopředseda PSP Petr Gazdík: Děkuji panu ministrovi a nyní prosím zpravodaje
    zahraničního výboru pana poslance Karla Raise, aby odůvodnil usnesení výboru,
    které vám bylo doručeno jako sněmovní tisk 484/2. Prosím, pane zpravodaji, máte
    slovo. '
  - ' '
  - 'Poslanec Karel Rais: Děkuji, dobrý večer. Přečetl bych tady usnesení zahraničního
    výboru z 23. schůze ze dne 16. prosince loňského roku k vládnímu návrhu, kterým
    se předkládá Parlamentu České republiky k vyslovení souhlasu s ratifikací Smlouva
    mezi vládou České republiky a vládou Íránské islámské republiky o zamezení dvojího
    zdanění a zabránění daňového úniku v oboru daní z příjmu a Protokol k ní, které
    byly podepsány v Praze dne 30. dubna 2015, sněmovní tisk 484. '
  - 'Po odůvodnění náměstkyně ministra financí Mgr. Simony Hornochové, zpravodajské
    zprávě poslance Raise a po rozpravě zahraniční výbor za prvé doporučuje Poslanecké
    sněmovně přijmout následující usnesení: Poslanecká sněmovna dává souhlas k ratifikaci
    Smlouvy mezi vládou České republiky a vládou Íránské islámské republiky o zamezení
    dvojímu zdanění a zabránění daňového úniku v oboru daní z příjmu a Protokolu k
    ní, které byly podepsány v Praze dne 30. dubna 2015. Za druhé pověřuje předsedu
    výboru, aby toto usnesení předložil předsedovi Poslanecké sněmovny Parlamentu
    České republiky. Za třetí zmocňuje zpravodaje výboru, aby na schůzi Poslanecké
    sněmovny podal zprávu o výsledcích projednávání tohoto vládního návrhu na schůzi
    zahraničního výboru. '
  - 'Děkuji za pozornost. '
  - ' '
  - 'Místopředseda PSP Petr Gazdík: Děkuji panu zpravodaji. Iniciativně tento návrh
    projednal také rozpočtový výbor, jehož usnesení vám bylo doručeno jako sněmovní
    tisk 484/1. Nyní poprosím zpravodajku tohoto výboru paní poslankyni Miloslavu
    Vostrou. Prosím paní zpravodajko. '
  - ' '
  - 'Poslankyně Miloslava Vostrá: Děkuji za slovo. Vážený pane místopředsedo, kolegyně,
    kolegové, smlouvu projednal na svém jednání rozpočtový výbor na své 25. schůzi
    10. června 2015 a přijal k němu usnesení. Po úvodním slově náměstka ministra financí,
    zpravodajské zprávě a po rozpravě rozpočtový výbor Poslanecké sněmovny Parlamentu
    doporučuje Poslanecké sněmovně Parlamentu přijmout následující usnesení: Poslanecká
    sněmovna dává souhlas k ratifikaci Smlouvy mezi vládou České republiky a vládou
    Íránské islámské republiky o zamezení dvojímu zdanění a zabránění daňovému úniku
    v oboru daní z příjmu a Protokolu k ní, které byly podepsány v Praze dne 30. dubna
    2015, sněmovní tisk 484. '
  - 'Děkuji.  '
  Poslanec Miloš Babiš:
  - ' '
  - 'Poslanec Augustin Karel Andrle Sylor: Dámy a pánové, děkuji za příští podporu.
    Chtěl bych vyslovit jednomu z předřečníků, že se mu nepodaří změnit české dějiny.
    Děkuji. '
  - ' '
  - 'Místopředseda PSP Vojtěch Filip: Pan zpravodaj chce, nebo nechce závěrečné slovo?
    Není tomu tak. Protože nemáme o čem hlasovat, nepadl žádný procedurální návrh,
    končím druhé čtení. Děkuji panu zástupci navrhovatelů, děkuji zpravodaji. Končím
    bod číslo 30. '
  - ' '
  - 'Dalším bodem našeho pořadu schůze je '
  - 'Požádám paní poslankyni Věru Kovářovou a pana poslance Babiše Miloše, aby zaujali
    místa u stolku zpravodajů. Návrh jsme v prvém čtení přikázali k projednání zemědělskému
    výboru jako výboru garančnímu. Dále byl tisk přikázán výboru pro životní prostředí,
    výboru pro veřejnou správu a regionální rozvoj. Usnesení výborů byla doručena
    jako sněmovní tisky 543/2, 3, 4 a 6. Výbor pro veřejnou správu a regionální rozvoj
    předložil záznam z jednání, který vám byl doručen jako sněmovní tisk 543/5. '
  - 'Nyní žádám paní poslankyni Věru Kovářovou, aby za navrhovatele, pokud má zájem,
    uvedla tento návrh pro druhé čtení. Paní poslankyně, máte zájem o úvodní slovo
    ve druhém čtení? Máte. Prosím, máte slovo. '
  - ' '
  - 'Poslankyně Věra Kovářová: Děkuji za slovo. Vážené kolegyně, vážení kolegové,
    dovolte, abych vás jako zástupce navrhovatelů seznámila s návrhem novely zákona
    o ochraně zemědělského půdního fondu. Předloha, kterou jsme s kolegy připravili,
    jednak usnadňuje výstavbu rodinných domů na zastavitelných plochách, když k nim
    nevyžaduje souhlas orgánu ochrany zemědělského půdního fondu, a jednak odstraňuje
    diskriminační úpravu, podle níž za odnětí půdy, na níž bude vystavěna pozemní
    komunikace, jsou povinny platit obce a kraje, ne však stát, který jako jediný
    má zcela nepochopitelně stanovenou výjimku. Poslední novelizační bod říká, že
    v případě veřejně prospěšných staveb v zastavitelné ploše se odvody za trvale
    odňatou zemědělskou půdu ze zemědělského půdního fondu nestanoví. '
  - 'V současnosti jsem jako předkladatelka v nejednoduché situaci. Vedle původní
    předlohy před sebou máme dva komplexní pozměňovací návrhy. První z nich přijal
    výbor pro životní prostředí, druhý výbor pro zemědělství jako výbor garanční.
    Obsahově je druhý komplexní pozměňovací návrh širší než návrh první, oba jsou
    obsahově výrazně širší než naše původní předloha. '
  - 'Ráda bych také uvedla, že oba návrhy se vedle promítnutí celé řady dalších požadavků
    snaží více či méně úspěšně zapracovat body naší původní předlohy. V případě jednoho
    ze tří bodů se jim to nepovedlo vůbec, a to v případě veřejně prospěšných staveb.
    V případě druhého ze tří bodů nelze mít výhrady - mám na mysli problematiku pozemních
    komunikací. U posledního bodu, a to je případ rodinných domů, je zjevná snaha
    promítnout naše požadavky. Nejsem si ale jistá, zda se tato snaha projevuje dostatečně
    uspokojivým způsobem. '
  - 'Děkuji za pozornost. '
  - ' '
  - 'Místopředseda PSP Vojtěch Filip: Děkuji paní zástupkyni navrhovatelů, paní poslankyni
    Věře Kovářové. Nyní bych požádal zpravodaje zemědělského výboru pana poslance
    Miloše Babiše, aby nás informoval o projednání návrhu ve výboru a případné pozměňovací
    návrhy odůvodnil. Připraví se další zpravodaj, pan poslanec Robin Böhnisch, a
    poté pan poslanec František Adámek. Prosím, pane zpravodaji, máte slovo. '
  - ' '
  - 'Poslanec Miloš Babiš: Vážený pane předsedající, děkuji za slovo. Vzhledem k tomu,
    že máme málo času, vezmu to velmi rychle. Dovolte, abych vám v krátkosti představil
    zprávu k tisku 543 o ochraně zemědělského půdního fondu. '
  - 'Zemědělský výbor se poslaneckou novelou zákona číslo 334/1992 Sb., o ochraně
    zemědělského půdního fondu, ve znění pozdějších předpisů, sněmovní tisk 543, zabýval
    dvakrát. Na 23. schůzi dne 14. října 2015 nejprve projednávání tisku v obecné
    rozpravě přerušil a na 25. schůzi 2. prosince 2015 jej pak doprojednal a přijal
    komplexní pozměňující návrh, který máte k dispozici. '
  - 'Za zásadní lze považovat tu část návrhu, která rozšiřuje osvobození od odvodů
    za trvale odňatou půdu i na stavby místních komunikací, a dále návrh na razantní
    snížení odvodů pro individuální bytovou výstavbu. Oproti původnímu poslaneckému
    návrhu nedochází k úplnému osvobození od odvodů pro bytovou výstavbu, ale jen
    ke snížení, mnohdy až desetinásobnému, ke kterému dojde díky tomu, že poplatek
    za vynětí se u rodinných domků určených pro bytové potřeby stavebníka nebude násobit
    ekologickými vahami vlivů. Souběžně s razantním snížením odvodů se ruší výjimka
    v úpravě povolování staveb pro bydlení v proluce o velikosti do 0,5 hektaru, kde
    bude nově třeba souhlas orgánů ochrany zemědělského půdního fondu, který nyní
    není vyžadován. '
  - 'Návrhem zemědělského výboru se dále ruší stanovení odvodů, půjde-li o odnětí
    zemědělské půdy ze zemědělského půdního fondu pro hospodářsky využitelný lesní
    pozemek, s výjimkou půd v první a druhé třídě ochrany. Kromě uvedených změn dochází
    návrhem i k několika dílčím úpravám zákona, jejichž cílem je reagovat na některé
    problémy aplikační praxe. Děkuji. '
  - ' '
  - 'Místopředseda PSP Vojtěch Filip: Děkuji panu zpravodaji Miloši Babišovi. Nyní
    pan poslanec Robin Böhnisch - není přítomen. Za něj zprávu z výboru pro životní
    prostředí přednese pan poslanec Zemek. Prosím, pane poslanče, máte slovo. '
  - ' '
  - 'Poslanec Václav Zemek: Děkuji za slovo, pane předsedající. Dovolil bych si v
    tomto směru zastoupit pana kolegu Böhnische a seznámil bych vás s projednáváním
    této novely na výboru pro životní prostředí dne 4. listopadu 2015. '
  - 'My jsme ten tisk projednali, byla tam bohatá debata a výsledkem bylo, že náš
    výbor přijal usnesení, které je velice podobné usnesení zemědělského výboru, neboť
    tam byl přednesen komplexní pozměňovací návrh, který se značně podobá tomu zemědělského
    výboru. Jen uvedu takové základní body. '
  - 'Je tam upravena proti původnímu návrhu výjimka pro rodinné domky, kde se ponechává
    vlastně platba za vynětí, ale pouze v základní sazbě. To znamená, že tam nedochází
    k těm drakonickým poplatkům, které byly kritizovány. Rovněž tak je tam výjimka
    pro komunikace a pro vodní plochy. Co nebylo zahrnuto - nebyla tam ta absolutní
    výjimka, kterou navrhovali předkladatelé. Jestli mohu k tomu svůj krátký komentář.
    Někde jsem zaregistroval takový trochu lehký vtip, že příští novela zákona o zemědělském
    půdním fondu, resp. zákona o ochraně zemědělského půdního fondu, nebude už výčtem
    výjimek z tohoto zákona, ale naopak těch věcí, které tam zůstanou v ochraně, což
    bude mnohem kratší seznam. '
  - 'Výbor pro životní prostředí proto doporučuje Poslanecké sněmovně přijmout komplexní
    pozměňovací návrh, který byl právě projednán na našem výboru. Najdete ho v systému
    pod číslem 543/3. Tímto předávám tuto informaci z našeho výboru. '
  - 'Děkuji za pozornost. '
  - ' '
  - 'Místopředseda PSP Vojtěch Filip: Děkuji panu poslanci Zemkovi. Zpravodaj výboru
    pro veřejnou správu a regionální rozvoj pan poslanec Adámek tady není. Pokud nemá
    nikdo zájem, můžeme pokračovat, a to otevřením obecné rozpravy, kterou otevírám.
    Nemám do ní žádnou přihlášku. Pokud se nikdo nehlásí do obecné rozpravy, obecnou
    rozpravu skončím. Pravděpodobně není zájem, když neproběhla obecná rozprava, o
    závěrečná slova ani od zástupkyně navrhovatelů ani od zpravodajů a není ani o
    čem hlasovat. '
  - 'Můžeme zahájit rozpravu podrobnou, do které je jako první přihlášen pan poslanec
    Václav Zemek. Připraví se pan poslanec Petr Bendl. Prosím, pane poslanče, máte
    slovo v podrobné rozpravě. '
  - ' '
  - 'Poslanec Václav Zemek: Děkuji za slovo. Tímto bych se dovolil přihlásit ke svému
    pozměňovacímu návrhu, který najdete v systému pod číslem 3686. Tento jednoduchý
    pozměňovací návrh se týká toho, aby odborné studie a posudky, které zpracovává
    Výzkumný ústav pro meliorace a ochranu půdy, aby tyto výsledky mohly využívat
    instituce, jako je Ministerstvo životního prostředí a Ministerstvo zemědělství.
    U Ministerstva zemědělství to už funguje, u MŽP ještě ne. Tento můj jednoduchý
    návrh, který spočívá v tom, že do zk. 17 se vkládá druhý odstavec, který toto
    umožňuje, se týká právě tohoto. Nemá to žádné náklady na státní rozpočet. Myslím,
    že to nikoho nezasáhne a ulehčí to práci orgánům státní správy. Děkuji.  '
4. schůze: {}
40. schůze: {}
41. schůze: {}
42. schůze:
  Místopředseda vlády ČR a ministr financí Andrej Babiš:
  - (Jednání pokračovalo v 10.52 hodin.)
  - ' '
  - 'Místopředseda PSP Jan Bartošek: Kolegyně a kolegové, pěkné dopoledne. Čas určený
    na přestávku vypršel. Než budeme pokračovat v jednání, přečtu omluvenky, které
    ke mně dorazily. Dnes se od 10.45 do 18 hodin z pracovních důvodů omlouvá pan
    poslanec Martin Kolovratník. Dále se z osobních důvodů omlouvá do konce jednacího
    dne pan poslanec Pavel Kováčik. '
  - ' '
  - 'Přistoupíme k dalšímu bodu dnešního programu a to je '
  - 'Stanovisko Nejvyššího kontrolního úřadu bylo doručeno jako sněmovní tisk 644/2.
    Předloženou zprávu uvede místopředseda vlády a ministr financí Andrej Babiš. Prosím
    pane ministře, ujměte se slova. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Vážený
    pane předsedající, vážené dámy, vážení pánové, dovolte mi, abych stručně uvedl
    hlavní výsledky plnění státního rozpočtu České republiky za první pololetí 2015. '
  - 'K 30. červnu 2015 vykázalo hospodaření státního rozpočtu přebytek 22,6 mld. korun,
    což byl proti pololetí 2014 o 21,2 mld. příznivější výsledek. Ten vyplynul z předstihu
    plnění celkových příjmů před čerpáním celkových výdajů o 6,3 procentního bodu.
    V pololetí 2014 to bylo 5 procentních bodů. Plnění rozpočtu příjmů dosáhlo 56,1
    % a čerpání výdajů 49,7 % upraveného rozpočtu. Proti pololetí 2014 tak bylo v
    pololetí 2015 dosažené plnění příjmů vyšší o 2,7 procentního bodu a čerpání rozpočtu
    výdajů vyšší o 1,4 procentního bodu. '
  - 'V plnění rozpočtu i v meziročním srovnání působily pozitivně na saldo hospodaření
    státního rozpočtu především příjmy z rozpočtu Evropské unie - růst o 50,1 mld.,
    pojistné na sociální zabezpečení - o 10,3 mld. korun, a inkaso daní z příjmů právnických
    osob - o 4,3 mld. korun. A také zejména kapitálové výdaje - o 19,1 mld. korun. '
  - 'Celkové skutečné příjmy za pololetí 2015 dosáhly 640,8 mld. korun, což bylo o
    51,7 mld. korun, to je o 8,8 % více než v pololetí 2014. Rozpočet po změnách počítá
    s růstem 0,8 % proti skutečnosti 2014. Daňové příjmy bez pojistného meziročně
    klesly o 4,1 mld., to znamená 1,4 %, a rozpočet byl plněn na 49,0 %. V pololetí
    2014 50,8 %. '
  - 'Příjmy z pojistného na sociální zabezpečení meziročně vzrostly o 10,3 mld. korun,
    to je 5,5 %. Celkové skutečné výdaje za pololetí 2015 dosáhly 618,2 mld. korun,
    což bylo o 30,5 mld. korun, to je 5,2 %, více než v pololetí 2014. Rozpočet po
    změnách počítá s růstem o 2,6 % proti skutečnosti 2014. K meziročnímu růstu došlo
    jak u běžných výdajů o 11,4 mld. korun, tak zejména u kapitálových výdajů o 19,1
    mld. korun. '
  - 'Z běžných výdajů nejvíce vzrostly neinvestiční transfery rozpočtům územní úrovně
    o 7,9 mld. korun, zejména vliv transferů na základě zákona o sociálních službách
    a výdajů na platy učitelů. Sociální dávky o 6,3 mld. a neinvestiční transfery
    Státnímu zemědělskému intervenčnímu fondu o 3,6 mld. '
  - 'U kapitálových výdajů nejvíce vzrostly výdaje na spolufinancování společných
    programů EU a České republiky o 18,2 mld., na nichž se nejvíce podílely výdaje
    na operační programy Doprava, Podnikání a inovace, regionální operační programy
    a program Životní prostředí. '
  - 'Závěrem bych ještě rád stručně zmínil výsledky pokladního plnění státního rozpočtu
    za poslední ucelený měsíc, to je za leden až listopad 2015. Při celkových příjmech
    ve výši 1 099,6 mld. a celkových výdajů v objemu 1 129,1 mld. skončilo hospodaření
    státního rozpočtu schodkem 29,5 mld., což je 29,5% rozpočtované částky ze 100
    mld.. Tento výsledek odráží plnění celkových příjmů na 91,9 % rozpočtu při meziročním
    růstu o 95,8 mld. korun, to je 9,5 %, a čerpání celkových výdajů na 87,1 % rozpočtu. '
  - 'Lze očekávat, že deficit státního rozpočtu za rok 2015 bude výrazně nižší než
    jeho rozpočtovaná výše. To už určitě víte, skončil 62,8. '
  - 'Děkuji za pozornost. '
  - ' '
  - 'Místopředseda PSP Jan Bartošek: Já vám také děkuji pane ministře. Usnesení rozpočtového
    výboru bylo doručeno jako sněmovní tisk 644/1. Prosím, aby se slova ujal zpravodaj
    výboru poslanec Václav Votava a informoval nás o jednání výboru a přednesl návrh
    usnesení Poslanecké sněmovny. Prosím pane poslanče. '
  - ' '
  - 'Poslanec Václav Votava: Děkuji za slovo. Vážený pane místopředsedo, kolegyně,
    kolegové, dovolte mi, abych vás seznámil s usnesením rozpočtového výboru číslo
    359 ze dne 11. listopadu 2015 ke Zprávě o plnění státního rozpočtu České republiky
    za 1. pololetí 2015. '
  - 'Po úvodních slovech za prvé rozpočtový výbor bere na vědomí Zprávu o plnění státního
    rozpočtu České republiky za 1. pololetí 2015. Za druhé rozpočtový výbor doporučuje
    Poslanecké sněmovně Parlamentu, aby přijala následující usnesení: Poslanecká sněmovna
    Parlamentu bere Zprávu o plnění státního rozpočtu České republiky za 1. pololetí
    2015 na vědomí. Za třetí rozpočtový výbor zmocňuje zpravodaje, aby s tímto usnesením
    seznámil Poslaneckou sněmovnu Parlamentu České republiky. '
  - ' '
  - 'Místopředseda PSP Jan Bartošek: Děkuji pane poslanče a zahajuji všeobecnou rozpravu
    a táži se, zda se do ní někdo hlásí. Prosím, pan poslanec Koníček. '
  - ' '
  - 'Poslanec Vladimír Koníček: Vážený pane místopředsedo, kontrolní výbor se zabýval
    stanoviskem Nejvyššího kontrolního úřadu ke Zprávě o plnění státního rozpočtu
    České republiky za 1. pololetí 2015 na své schůzi 14. ledna 2016 a přijal usnesení
    číslo 165, ve kterém vzal na vědomí stanovisko Nejvyššího kontrolního úřadu ke
    Zprávě o plnění státního rozpočtu České republiky za 1. pololetí 2015. '
  - ' '
  - 'Místopředseda PSP Jan Bartošek: Děkuji. Táži se, zda se někdo další hlásí do
    obecné rozpravy. Nikoho nevidím. V tom případě končím všeobecnou rozpravu a táži
    se, zda si pan ministr nebo pan zpravodaj chce vzít závěrečné slovo. (Ne.) Není
    tomu tak. '
  - 'Přistoupíme tedy k podrobné rozpravě a táži se, kdo se hlásí do podrobné rozpravy.
    Nikoho nevidím. Končím podrobnou rozpravu. Táži se pana zpravodaje a pana ministra,
    zda si chcete vzít závěrečné slovo nyní. (Ne.) Není tomu tak. '
  - 'V tom případě budeme hlasovat o návrhu usnesení. Přivolám kolegyně a kolegy z
    předsálí. Eviduji žádost, abych vás všechny odhlásil, tak činím a požádám vás,
    abyste se opětovně přihlásili svými kartami.  '
43. schůze:
  Místopředseda vlády ČR a ministr financí Andrej Babiš:
  - ' '
  - 'Místopředsedkyně PSP Jaroslava Jermanová: Ne, pane poslanče. V tuto chvíli - '
  - ' '
  - 'Poslanec Miroslav Kalousek: Ne, to je námitka, paní předsedkyně. Paní předsedající
    - '
  - ' '
  - 'Místopředsedkyně PSP Jaroslava Jermanová: Tak tu námitku vzneste. Jedinou námitku,
    kterou můžete dát, je námitka - (Ano, já vznáším -) Prosím, nechte mě domluvit!
    Námitka proti postupu předsedajícího. Tu jste učinil. '
  - ' '
  - 'Poslanec Miroslav Kalousek: Já vznáším námitku proti postupu předsedajícího.
    A neopovažujte se mě umlčet! (Smích, potlesk vpravo.) '
  - ' '
  - 'Místopředsedkyně PSP Jaroslava Jermanová: Pane poslanče, já si myslím, že vyhrožování
    na půdu Poslanecké sněmovny nepatří, a vy v tuto chvíli zneužíváte svého práva
    vznést námitku. A na tom trvám! '
  - ' '
  - 'Poslanec Miroslav Kalousek: Vznáším námitku proti postupu předsedajícího následujícími
    slovy, paní předsedající. (Hovoří pomalu a důrazně.) Budeme hlasovat o programu
    schůze, kauza Čapí hnízdo. Není umožněno předkladatelům schůze uvést důvody, proč
    tato schůze byla svolána, aby Poslanecká sněmovna mohla zaujmout stanovisko k
    člověku, který je podezřelý z toho, že je podvodník, lhář a tunelář. Vaším řízením,
    paní předsedající, dochází k tomu, že ten podezřelý podvodník, lhář a tunelář
    vystoupí jako první, proti čemuž vznáším námitku. '
  - ' '
  - 'Místopředsedkyně PSP Jaroslava Jermanová: O vaší námitce dám hlasovat. Vyzývám
    vás všechny, abychom se navzájem neuráželi. Myslím si, že to nemá co dělat s Poslaneckou
    sněmovnou. Všechny vás odhlásím a prosím, abyste se znovu přihlásili svými kartami. '
  - ' '
  - 'Zahajuji hlasování o námitce proti postupu předsedajícího. Kdo je pro, zmáčkněte
    tlačítko, zvedněte ruku. Proti? '
  - 'Hlasování končím. Je to hlasování s pořadovým číslem 5, do kterého je přihlášeno
    165 přítomných, pro 67, proti 53. Návrh byl zamítnut. '
  - ' '
  - 'S námitkou pan poslanec Laudát. '
  - ' '
  - 'Poslanec František Laudát: Dámy a pánové, děkuji. Vzhledem k tomu, aby bylo zcela
    jasno, proč tady vznikla tato záležitost, tak vrchní představitelé hnutí ANO přesně
    věděli, že nedělají nějaký standardní postup, a k tomu bude směřovat moje námitka. '
  - 'Tudíž pan Babiš, Ing. Andrej Babiš, první místopředseda vlády a ministr financí,
    21. března 2016 odeslal a doručil dopis panu předsedovi sněmovny Hamáčkovi, takže
    21. března, v kterém píše: Vážený pane předsedo, v souladu s jednacím řádem Poslanecké
    sněmovny si dovoluji požádat o slovo před otevřením rozpravy k bodu prvního návrhu
    pořadu 43. schůze Poslanecké sněmovny, která bude zahájena ve středu 23. března
    2016 v 15.30. Děkuji a jsem s pozdravem, podpis. '
  - 'Vzhledem k tomu, a kdo z vás, když k tomuto sahá, tak si ještě nechá pro jistotu
    potvrdit převzetí. 21. 3. v 16.20 je potvrzeno kanceláří předsedy Poslanecké sněmovny.
    To znamená, že vy dobře víte, co jste udělali. Za této situace vašeho způsobu
    řízení, paní první místopředsedkyně sněmovny, mně není jasné - uvědomte si, že
    hlasujete pro obrovský precedent, pokud toto dopustíte, protože mně není jasné,
    v který okamžik, a proto to dávám a vyzývám vás, abyste při první příležitosti
    nechala hlasovat, že požaduji, abychom dnes jednali po 19., 20., 21., 22. hodině
    až do ukončení celé schůze. Nejenom jednali, ale meritorně jednali i hlasovali.
    Protože máme předložený návrh usnesení. '
  - 'Co se týká vašeho chování, nevím, a je velmi nešťastné a nebývalo tady v minulosti
    zvykem, že ti, co řídili sněmovnu, se uchylovali k praktikám, ke kterým se bohužel
    uchylujete vy. A vám z těch dokumentů, které jste mi umožnila získat, bylo zcela
    jasné v pondělí 21. března na první jarní den, možná i přiletěli čápi, že v 16.20
    jste si nechali potvrdit, že tento dopis byl doručen a k tomu příslušně vyplněna
    přihláška. Nicméně i tak se domnívám, že tak jak je to formulováno, postupujete
    nesprávně. '
  - 'Nechci dávat procedurální námitku o hlasování o vašem odvolání, nicméně pokud
    chcete šířit morálku a spravedlnost a férové jednání, tak byste z řízení této
    schůze z tohoto bodu odstoupila sama. (Potlesk vpravo.) '
  - ' '
  - 'Místopředsedkyně PSP Jaroslava Jermanová: Pane poslanče, vy víte, že nemůžu reagovat
    z tohoto místa, a ani na to reagovat nechci. '
  - ' '
  - 'Nechám o vaší námitce proti postupu předsedajícího hlasovat. '
  - 'Zahajuji hlasování a táži se, kdo je pro, zmáčkněte tlačítko, zvedněte ruku.
    Proti? '
  - 'Hlasování končím. Je to hlasování s pořadovým číslem 6, do kterého je přihlášeno
    167 přítomných, pro 71, proti 48, návrh byl zamítnut. '
  - ' '
  - 'Pan poslanec Stanjura se hlásil k námitce? Stahuje. Stáhl jste? Dobrá. '
  - 'V tuto chvíli budeme pokračovat přednostními právy a já prosím k mikrofonu pana
    ministra financí Andreje Babiše. Prosím, máte slovo. '
  - ' '
  - 'Místopředseda vlády ČR a ministr financí Andrej Babiš: Dobrý den všem. Vážená
    paní předsedající, vážené poslankyně, vážení poslanci, vážené dámy a pánové, hlavně
    k vám dneska budu mluvit. Doufám, že občané, naši voliči, se dívají dneska na
    naši sněmovnu. Já jsem strašně rád, že tady můžu vystoupit a vysvětlit všechny
    okolnosti této bezprecedentní masivní manipulativní pečlivě naplánované a načasované
    kampaně kolem Čapího hnízda, která má jediný cíl - abych skončil ve vládě a vůbec
    abych skončil v české politice. Za tyto dva roky totiž už pochopila i ta zdejší
    tradiční politická nomenklatura, že já nelžu, nekradu, nejdu nikomu na ruku (pokřik
    a smích vpravo.) a nikdo mě nemůže zkorumpovat. Ani hazardní lobby, pane Kalousku
    prostřednictvím paní předsedající. Uvidíme, jak budete hlasovat. Už se to blíží. '
  - 'To je ten důvod, proč tu nyní máme tuto pseudokauzu Čapí hnízdo, která vám najednou
    tak vadí. Osm let uplynulo. A v tomto ohledu bych strašně chtěl poděkovat všem
    voličům, občanům. Tolik mailů a SMS jsem dostal těsně po volbách v říjnu 2013,
    kdy jsme uspěli. A nesmírně si toho vážím a děkuji vám. '
  - 'Vycházím i z toho, že mnohým lidem dochází, jakým způsobem jsou u nás některá
    média zmanipulována. Jak vytrhují informace z kontextu, jak spekulují a lžou.
    (Potlesk vpravo.) A o tom všem bych chtěl tady dnes mluvit. '
  - 'Jak jsem vstoupil do politiky, začaly kampaně. Nejdřív StB začala před parlamentními
    volbami. Mohu jenom znovu prohlásit, že jsem nikdy nespolupracoval, nic jsem nepodepsal
    a že jsem uspěl žalobou u bratislavského soudu. (Potlesk vpravo.) A že mě StB
    vyslýchala kvůli syrským fosfátům. Ano. Kvůli syrským fosfátům, protože Sýrie
    neměla peníze za tanky, které tam dodávala Hálova rodina pana Kalouska, přítele
    Asadovy rodiny, který vyvraždil desetitisíce lidí. (Pobavení.) '
  - 'Další kampaň byla biopaliva. Podpora biopaliv byla zavedena v ČR na základě závazku
    ČR, který vychází ze směrnice Evropské unie z roku 2003.  '
44. schůze:
  Místopředseda vlády ČR a ministr financí Andrej Babiš:
  - '

    Ještě než budeme pokračovat, omluvu z dnešního odpoledního jednání od 13 hodin
    doručil předseda vlády České republiky předsedovi Poslanecké sněmovny. '
  - ' '
  - 'Další bod našeho jednání je bod číslo '
  - 'Navrhovatel i zpravodaj jsou stejní jako předešle. To znamená, že z pověření
    vlády předložený návrh uvede místopředseda vlády a ministr financí Andrej Babiš.
    Prosím, pane místopředsedo vlády, máte slovo. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Vážený
    pane předsedo, vážené dámy, vážení pánové, předkládaná novela zákona o pojišťovacích
    zprostředkovatelích, na níž panuje koaliční shoda, je výsledkem debaty, která
    k danému tématu trvala téměř jeden rok. '
  - 'Vládní návrh zákona nově upravuje některé finanční vztahy, který vyplývají z
    předčasného ukončení sjednaného životního pojištění. Jedná se na straně jedné
    o způsob určení odměny za zprostředkování pojištění, na straně druhé pak o určení
    výše odkupného, které klientům pojišťovny vyplácejí při stornu investičního nebo
    kapitálového životního pojištění. '
  - 'Cílem navrhované předlohy je omezení negativních jevů, které jsou s předčasným
    ukončováním životních pojištění spojeny. Tím je jednak časté přepojišťování klientů
    v prvních letech trvání životního pojištění, které je motivováno vysokým podílem
    předplacené části provize sjednané mezi pojišťovnou a pojišťovacím zprostředkovatelem.
    To pak vede i ke zmíněné nízké hodnotě odkupného pro klienty, do které pojišťovna
    vyplacené provize či jiné druhy pořizovacích nákladů v plném rozsahu promítá.
    Navržená úprava regulace provizí zavádí povinnost vrátit poměrnou část sjednané
    provize v případě, že pojištění skončí předčasně během prvních pěti let svého
    trvání. Tato úprava se vztahuje na pojištění sjednané podle občanského zákoníku,
    které spadá do odvětví životního pojištění podle zákona o pojišťovnictví. Zákon
    zároveň stanovuje výjimky, na základě kterých se tato regulace neuplatní u životních
    pojištění rovnoměrně vyplácenou provizí a u životních pojištění s jednorázovým
    pojistným. '
  - 'Předmětem nové úpravy odkupného je pravidlo o povinném rozložení pořizovacích
    nákladů pojišťovny na sjednání životního pojištění do určitého minimálního počtu
    let tak, aby při předčasném ukončení smlouvy mohla být na odkupném klientům vyplacena
    vyšší částka, než je tomu v současnosti. V tomto případě se úprava vztahuje logicky
    pouze na ta životní pojištění, která podle pojistné smlouvy zakládají právo na
    výplatu odkupného. Tyto dva prvky mají za cíl na straně jedné zainteresovat pojišťovací
    zprostředkovatele na dlouhodobém trvání zprostředkovaného životního pojištění
    a na straně druhé zajistit, že při předčasném ukončení pojištění bude pojistníkovi
    větší část zaplaceného pojistného vrácena zpět v podobě odkupného. '
  - 'Děkuji za pozornost. '
  - ' '
  - 'Místopředseda PSP Vojtěch Filip: Děkuji panu ministru financí a místopředsedovi
    vlády Andreji Babišovi a žádám zpravodaje, pana poslance Ladislava Šincla, aby
    přednesl svou zpravodajskou zprávu. Prosím, pane zpravodaji, máte slovo. '
  - ' '
  - 'Poslanec Ladislav Šincl: Vážená vládo, vážené poslankyně, vážení poslanci, dovolte
    mi dnes ještě jednou, doufám, že to bude dnes naposledy, stručně doplnit předkladatele. '
  - 'Jak jsem avizoval v tisku 750, návrh na regulaci odměn za zprostředkování životního
    pojištění tentokrát řešíme samostatně v tomto tisku. Na rozdíl od minulého tisku
    750 tato navrhovaná novela je zcela národní úpravou, takzvaně netransponuje žádný
    právní akt Evropské unie. Daná problematika nebyla doposud i přes několik pokusů
    v minulosti, vážení kolegové, upravena. '
  - 'Tato novela se snaží pouze o regulaci odměn za zprostředkování životního pojištění.
    Není to tedy novela zákona jako celku v rámci implementace směrnice Evropské unie
    o distribuci na finančním trhu, takzvané IDD, a novela pro odstranění negativních
    jevů na finančním trhu, dříve sněmovní tisk 415. To je podle mého osobního názoru
    škoda, neboť zákon o pojišťovacích zprostředkovatelích by si určitě zasloužil
    úpravu řady oblastí. Úpravu by si především zasloužil registr zprostředkovatelů
    vedený u České národní banky, orgánu dohledu nad pojišťovnictvím, kdy si - '
  - ' '
  - 'Místopředseda PSP Vojtěch Filip: Pane zpravodaji, já vás na chvilku přeruším,
    a požádám sněmovnu o klid, a to jak v levém koutě, tak v pravém, abychom mohli
    v důstojném prostředí dokončit vaši zpravodajskou zprávu. Děkuji. Pokračujte. '
  - ' '
  - 'Poslanec Ladislav Šincl: Děkuji, pane předsedající. Aby to kolegům neuniklo,
    já jim to klidně zopakuji, aspoň tuto větu. '
  - 'Úpravu by si především zasloužil registr zprostředkovatelů vedený u České národní
    banky, kdy si spotřebitel nemůže v současnosti ověřit, zda a jakou pojišťovnu
    zprostředkovatel zastupuje. Podle reálných odhadů je zde neaktuální informace
    u 50 až 60 % vedených subjektů. Bylo by třeba zákonem vytvořit takové podmínky,
    aby byl registr stále veden v aktuálním stavu, registr se vyčistil, aby byly nastaveny
    podmínky pro automatizaci registrací, změn a hlavně odregistrací zprostředkovatelů. '
  - 'Domnívám se, že je velmi nutné zákonem v této souvislosti také posílit pravomoci
    orgánu dohledu České národní banky pro odebírání licencí zprostředkovatelům. Důležité
    je také v neposlední řadě nastavit podmínky pro zvýšení profesní a odborné způsobilosti
    zprostředkovatelů. Tím vším pomůžeme vyloučit z trhu ty zprostředkovatele, kteří
    finanční trh svým jednáním poškozují nekvalitou zprostředkování, bezdůvodným přesjednáváním,
    takzvaným přetáčením smluv klientům s cílem znovuzískání finanční odměny a kteří
    dělají i takzvané finanční podvody a podobně. Je škoda, že předkladatel tuto šanci
    nevyužil a nedopracoval materiál předkládaný původně jako sněmovní tisk 415, to
    je novelu zákona 38/2004 Sb., o pojišťovacích zprostředkovatelích jako celku,
    která obsahovala řadu pozitivních návrhů opatření, a bylo za ní vidět kus dobře
    odvedené práce týmu paní náměstkyně Lenky Juroškové. '
  - 'Jak již jsem řekl, dle důvodové zprávy je cílem navrhované úpravy omezení negativních
    jevů na současném trhu se životním pojištěním, tedy časté přepojišťování a s tím
    související nízká či nulová hodnota odkupného, kterou klient obdrží při předčasném
    ukončení rezervotvorného pojištění, typicky investiční životní pojištění a kapitálové
    životní pojištění. '
  - 'Předmětem regulace je zejména rozložení práva zprostředkovatele na odměnu v čase.
    Vztahuje se na životní pojištění sjednané podle občanského zákoníku, které spadá
    do odvětví životního pojištění podle zk. 3 odst. 2 písm. a) zákona o pojišťovnictví.
    Tento návrh není tak hutné čtení, jako byl tisk 750, který měl až 157 stran. Tento
    zákon bez důvodové zprávy má jen dvě strany, ale i přesto si dovolím odhadnout,
    že bude opět vzbuzovat o to větší diskuse, mnohdy dezinterpretace, a také emoce.
    Je to ovšem logické, neboť se tato novela snaží ve prospěch spotřebitele regulovat
    to nejcitlivější, to je odměny pojišťovacích zprostředkovatelů. '
  - 'Jen pro připomenutí pro pamětníky mi dovolte uvést, že návrh na regulaci odměn
    jsem se již opakovaně snažil předložit jako pozměňující návrh v minulém roce ke
    sněmovnímu tisku 415 a také ke sněmovnímu tisku 414, to je k novele zákona číslo
    277/2009 Sb., o pojišťovnictví, o kterém regulátor České národní banky ve svém
    dopise ze dne 10. 5. 2015 prohlásil - cituji - že považuje tento návrh za to nejlepší,
    co v této oblasti se zatím objevilo ve vážné politické diskusi, a že může napomoci
    nastavení dlouhodobě korektnějších podmínek na pojišťovacím trhu a dokáže přinést
    užitek všem hráčům na tomto trhu, samozřejmě včetně spotřebitelů, a dokonce primárně
    jim.  '
45. schůze: {}
46. schůze: {}
47. schůze:
  Místopředseda vlády ČR a ministr financí Andrej Babiš:
  - '

    Vážený pane ministře, tento dar spolu s jeho načasováním působí přinejmenším podezřele.
    Můžete nám prosím tento dar objasnit? A prosím o konkrétnější odpověď než pouze
    o to, že danou firmu neznáte. Od rána jste jistě měl dost času na to se minimálně
    s tímto seznámit. Jako předseda hnutí přeci musíte mít přehled o tom, s jakými
    firmami o podpoře jednáte, a tím pak předcházíte možným spekulacím. Ale zejména
    mě zajímá, jestli vrátíte tento dar, abyste zamezil dalším spekulacím. Děkuji. '
  - ' '
  - 'Místopředseda PSP Jan Bartošek: Já vám také děkuji, paní poslankyně. Požádám
    pana ministra, aby vám odpověděl. Prosím, pane ministře. '
  - ' '
  - 'Místopředseda vlády ČR a ministr financí Andrej Babiš: Děkuji za slovo, vážený
    pane předsedající. Vážené dámy, vážení pánové, samozřejmě je to účelová informace.
    Já bych chtěl jenom říct, že hnutí ANO je transparentní. Máme transparentní účet
    a na rozdíl od některých zavedených politických stran jako TOP 09 máme taky podporovatele.
    Takže naše příjmy na rozdíl od některých stran netvoří příjmy z jiných netransparentních
    stranických účtů či igelitek. '
  - 'Já jsem se podíval na ty transparentní účty a například vaše TOP 09 tam vlastně
    má jenom převody mezi účty. Například 27. května jste poslali tři miliony korun
    ze svého netransparentního účtu na svůj tzv. transparentní účet. Ale nikdo nevidí,
    od jakých dárců to je. Takže to by bylo zajímavé, že když vy mě tady interpelujete
    a říkáte, že máte transparentní účet, který posílá vaše peníze neznámého původu
    na váš jiný účet, tak asi si děláte z lidí blázny. Takže to by bylo dobře, kdybyste
    se k tomu možná vyjádřila. '
  - 'My si určitě vážíme všech podnikatelů. A společnost Velta Plus je taková firma. '
  - 'Společnost Velta Plus se k tomu vyjádřila a říká: "V minulosti i v současnosti
    nás oslovilo více politických stran." Například tahle firma sponzorovala ODS v
    roce 2008. V roce 2014 a 2015 sponzorovali nějaké hnutí Karlovarák. "Takže některým
    z nich jsme poskytli sponzorský dar. Nyní jsme se rozhodli sponzorovat politické
    hnutí ANO, a to z toho důvodu, že má z našeho hlediska nejlepší politický program.
    Náš dar vůbec nesouvisí se zamítnutím protikuřáckého zákona. To, že jsme poskytli
    dar v této době politickému hnutí ANO, je shoda okolností. Naše společnost Velta
    Plus EU se velkoobchodně zabývala prodejem cigaret do konce roku 2013. V současné
    době se zabýváme zejména prodejem jiného zboží a prodej tabákových výrobků je
    minimální." Dle vyjádření jednatele firmy tvoří obrat společnosti za prodej tabáku
    zanedbatelná dvě procenta. Jinak se převážně zabývá prodejem čaje. Takže spojovat
    tohle s aktuálním děním ve Sněmovně je buď dokladem hlouposti, nebo záměrem poškodit
    naše hnutí. '
  - 'Samozřejmě, tady byl nějaký návrh pana Bendy, který byl úplně jiný než návrh
    pana ministra Němečka. A naše vláda na to reagovala a schválili jsme nový zákon,
    který tady bude předložen. A já určitě nepodléhám tabákové lobby. Ministerstvo
    financí od mého nástupu navyšovalo sazby daně z tabáku. A za tu dobu, co jsem
    na ministerstvu, od roku 2014 jsme navýšili výnos o 10 mld. korun. Takže já to
    zásadně odmítám. Ano, firma nás sponzorovala. Je to transparentní. Nemá to nic
    společného s tím tabákem. Mají minimální obrat a je to samozřejmě dezinformace,
    která má cíl jenom nás poškodit. '
  - 'Takže na rozdíl od vás, TOP 09, máme transparentní. A víme a každý ví, kdo nám
    dává peníze. Vy si převádíte peníze, 27. května jste převedli tři miliony ze svého
    účtu, vy nemáte žádný transparentní účet. Tak řekněte lidem, odkud máte ty tři
    miliony. Kdo vám je dal? My to říkáme. A my se za to nestydíme. Protože ta firma
    podniká, zaměstnává lidi, platí daně a není s tím problém. A určitě když ten zákon
    znovu sem přijde, tak budeme, tentokrát si to i pohlídám osobně, budeme hlasovat
    pro návrh pana ministra Němečka a celé koaliční vlády. A doufám, že i celá koalice. '
  - ' '
  - 'Místopředseda PSP Jan Bartošek: Děkuji. Paní poslankyně vypadá, že položí doplňující
    dotaz. Prosím. '
  - ' '
  - 'Poslankyně Markéta Adamová: Pan ministr je úplně geniální stratég v tom, že odpovídá
    jenom na to, co se mu hodí. A samozřejmě mluví úplně o něčem jiném, než na co
    byl tázán. To je jeho obvyklá taktika. Nicméně já jsem se ptala na to, jestli
    ten dar považujete za v tuto chvíli v pořádku. Vy jste zodpověděl, že ano. Takže
    ho vracet evidentně nehodláte. To z toho takto chápu. Takže jinými slovy vlastně
    přiznáváte, že když je něco na transparentním účtu, tak už dneska lze být takto
    zlobbován. Není to problém. Může to být snad i pro ostatní tímto způsobem vzor. '
  - 'Jinak podotknu, že TOP 09 měla transparentní účet zavedený jako první politická
    strana v České republice. To jenom abyste tady v tom směru nezůstal s informacemi
    osamocen. '
  - 'A chtěla bych se tedy přece jenom ještě zeptat, jestli když ta firma uvádí na
    svých vlastních webových stránkách, že se zejména zabývá tabákem, jestli jste
    si tyto informace, které ona vám pak poskytuje, alespoň takto nesnažil ověřit.
    Jestli jim to prostě věříte, že ten čaj je to stěžejní. (Upozornění na čas.) Protože
    podívejte se na ty webové stránky. Hned v úvodu na vás vyblikne vlastně něco úplně
    jiného, než tady říkáte. '
  - ' '
  - 'Místopředseda PSP Jan Bartošek: Prosím, pane ministře. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Ano,
    my jsme mluvili s jednatelkou firmy, několikrát. Máme tady prohlášení a to nemá
    nic společného. Já jsem, znovu opakuji, dělají dvě procenta tabáku. A že to mají
    na webových stránkách, tak mají. Ano, tady píše, že se zabývala velkoobchodem
    prodeje cigaret do roku 2013. '
  - 'My máme transparentní účet, protože všichni vědí, že tahle firma nám dala 500
    tisíc. (Hlasy z lavic vpravo.) A já se vás znovu ptám: 27. května TOP 09 přeposlala
    tři miliony korun ze svého netransparentního účtu na svůj tzv. transparentní.
    Ale nikdo neví, od koho jsou ty peníze! Tak ten váš transparentní účet je k smíchu!
    Všichni vědí, že jsme dostali 500 tisíc od firmy Velta. A nemá to nic společného
    se zákonem, který předložil pan Němeček. A my budeme hlasovat pro ten zákon pana
    Němečka. Takže vy máte netransparentní účet (hlasy z pléna) a vy byste to měli
    vysvětlovat. '
  - ' '
  - 'Místopředseda PSP Jan Bartošek: Požádám vás, poslankyně a poslanci, abyste po
    sobě nepokřikovali. '
  - ' '
  - 'Místopředseda vlády ČR a ministr financí Andrej Babiš: Vy byste měli říct, odkud
    máte ty tři miliony. Kdo jsou vaši sponzoři? U nás to ví každý a já nevidím důvod,
    proč bychom měli ten dar vracet! Je to známá firma, podniká, zaměstnává lidi (hlasy
    z pléna) a v minulosti sponzorovala. '
  - 'Takže to jsou jenom lži. To je stejné jako tady váš kolega mluvil o IBM. IBM
    je na Ministerstvu financí od roku 1993. Ano, má monopolní postavení IT systému
    ADIS. Tak se zeptejte vašeho šéfa, nevím, kolik let byl ministr, sedm nebo devět,
    proč to nezměnil. To jsou stejné demagogické řeči, jaké tu předvádíte s tímhle
    darem. Ten dar je transparentní. My máme transparentní účet, nemá to nic společného.
    Je to účelová dezinformace a veřejnost se bude moci přesvědčit podle toho, jak
    budeme hlasovat ohledně návrhu pana Němečka v nové verzi. '
  - 'Takže spíš vy máte problém. My žádný problém nemáme. My se za toho sponzora nestydíme.
    Je to transparentní. Vy máte netransparentní peníze! '
  - ' '
  - 'Místopředseda PSP Jan Bartošek: Nyní požádám pana poslance Petra Bendla o jeho
    interpelaci. Prosím. '
  - ' '
  - 'Poslanec Petr Bendl: Děkuji za slovo, vážený pane předsedající. Vážený pane ministře,
    kolegyně, kolegové, čerpání evropských prostředků na rozvoj sítí nové generace
    není dnes poprvé na tapetě na interpelacích. Všiml jsem si, že někteří mí kolegové
    interpelovali i pana premiéra, a to z toho důvodu, že v médiích proběhly poměrně
    vážné informace o tom, že toto čerpání zhruba 14 mld. korun je ohroženo. Stěžují
    si hlavní partneři, kterými je Hospodářská komora, Svaz průmyslu a dopravy, ICT
    Unie a další IT asociace na jednak způsob projednávání, který považují za netransparentní,
    a jednak na faktické prvky toho materiálu, které považují za materiál nesplňující
    podmínky Evropské komise. '
  - 'Já jsem chtěl jenom od vás, pane ministře, slyšet, že jste si vědom toho, že
    do 30. 6. máte projednat materiál ve vládě a do 30. 11. předložit Evropské komisi
    v relevantní podobě tak, aby nebyly ohroženy tyto finanční prostředky, které český
    trh a česká ekonomika potřebuje. A zdali jste si jist, že vše proběhne tak, jak
    má. Neboť to, co čteme zatím v médiích, hovoří o opaku. Děkuji vám.  '
  Poslanec Miloš Babiš:
  - ' '
  - 'Místopředseda PSP Vojtěch Filip: Děkuji panu ministru Marianu Jurečkovi a žádám
    zpravodaje pro prvé čtení pana poslance Miloše Babiše, aby přednesl svou zpravodajskou
    zprávu. Prosím, pane zpravodaji, máte slovo. '
  - ' '
  - 'Poslanec Miloš Babiš: Děkuji za slovo. Vážený pane předsedající, vážení členové
    vlády, vážené kolegyně, vážení kolegové, dovolte, abych vám předložil novelu zákona
    č. 149/2003 Sb., o uvádění do oběhu reprodukčního materiálu lesních dřevin lesnicky
    významných druhů a umělých kříženců, určeného k obnově lesa a k zalesňování, a
    o změně některých souvisejících zákonů, zákon o obchodu s reprodukčním materiálem
    lesních dřevin, ve znění pozdějších předpisů zákona č. 289/1995 Sb., o lesních
    a zemědělských produktech, ve znění pozdějších předpisů. '
  - 'Cílem návrhu zákona je zvýšit odbornou úroveň ochrany a reprodukce genofondu
    lesních dřevin a v souladu s naplňováním cílů Národního programu ochrany a reprodukce
    genofondu lesních dřevin a mezinárodní závazky a národní strategii České republiky
    v oblasti ochrany biologické rozmanitosti (?). Kritéria pro rozhodování o tom,
    co lze považovat za vhodný reprodukční materiál pro umělou obnovu lesa a zalesnění,
    stanovuje lesní zákon. Dodržení těchto kritérií je úzce spjato s dodržováním pravidel
    stanovených právě zákonem o obchodu s reprodukčním materiálem lesních dřevin.
    Novelou se rozšiřuje povinnost vlastníka lesa vést evidenci o původu reprodukčního
    materiálu lesních dřevin a použitého při umělé obnově lesa a zalesňování a o kategorii
    identifikovaného reprodukčního materiálu upřesňuje pravidla vedení této evidence
    (?). '
  - 'V zásadě pan ministr řekl velmi obšírně ve své zprávě podstatu této novely tohoto
    zákona. Jen bych chtěl dvě menší věci doplnit, a to sice, že novela umožňuje aplikovat
    na lesní půdu, na lesní pozemky v zájmu vědeckých poznatků i nepůvodní materiál.
    A dále další věc, že pachtýři a nájemci pozemků budou moct brát dotace a zúčastnit
    se vlastně i dotačních programů. '
  - 'Doporučuji postoupit do druhého čtení. Děkuji. '
  - ' '
  - 'Místopředseda PSP Vojtěch Filip: Děkuji panu zpravodaji Miloši Babišovi a otevírám
    obecnou rozpravu, do které se přihlásil pan poslanec Petr Bendl, zatím jediný
    přihlášený do rozpravy. Prosím, pane poslanče, máte slovo. '
  - ' '
  - 'Poslanec Petr Bendl: Děkuji za slovo. Pane předsedající, pane ministře, kolegyně,
    kolegové, ani v tomhle případě nebudu dramaticky dlouhý. Lesní zákon už tady čeká
    opravdu velmi dlouho, stejně jako předešlý plemenářský zákon či zákon o hnojivech.
    Já souhlasím s tím, že ten zákon je třeba a upřesnění některých parametrů stávajícího
    zákona třeba jest také. A určitě podporuji zkrácení doby platnosti lesního hospodářského
    plánu pro ty, kteří nabyli nebo nabývají, jsou tady noví vlastníci lesa a chtějí
    se rozhodnout, jakým způsobem bude dále v těch jednotlivých jejich částech hospodařeno. '
  - 'To, co považuji za důležité, o čem se máme bavit, je ten nepůvodní materiál.
    Česká republika má genofond v téhle oblasti opravdu na špičkové úrovni. Myslím,
    že jsme srovnatelní s vyspělými zeměmi nejenom Evropy, ale na světě. V každém
    případě debata na téma nepůvodní rostliny a nepůvodní materiál, do jaké míry máme
    uchovávat, případně do jaké míry se jimi v přírodě a v lesích máme zabývat, je
    do budoucna asi potřebná. '
  - 'Takže vám děkuji za pozornost a podporuji, aby tento materiál šel do druhého
    čtení. '
  - ' '
  - 'Místopředseda PSP Vojtěch Filip: Děkuji panu poslanci Petru Bendlovi. Nyní pan
    poslanec Syblík v rozpravě. Prosím, pane poslanče, máte slovo. '
  - ' '
  - 'Poslanec Zdeněk Syblík: Děkuji za slovo, pane předsedající. Já bych chtěl říci,
    že při přípravě návrhu tohoto zákona byly brány v úvahu výsledky diskuse a podněty
    z jednání a přímých konzultací s různými subjekty, například s Lesy České republiky,
    se Sdružením lesních školkařů, se Sdružením vlastníků obecních a soukromých lesů,
    s Ústavem pro hospodářskou úpravu lesa, s Vojenskými lesy a statky a s Výzkumným
    ústavem lesního hospodářství. '
  - 'Cílem návrhu je najít řešení, které nepoškodí zájmy dotčených subjektů včetně
    podnikatelů v oblasti lesního hospodaření, ochrany a reprodukce genofondu lesních
    dřevin a nakládání s reprodukčním materiálem lesních dřevin. Původní návrh na
    úpravy zákona o obchodu s reprodukčním materiálem vzešel z aplikační praxe zákona,
    zejména z praxe pověřené osoby a určené osoby, které jsou hlavními koordinátory
    a řešiteli národního programu. Zejména se jedná o stanovení práv a povinností
    nájemců a pachtýřů, náležitostí dokladů o zrušení zařazení genetického zdroje
    do národního programu, upřesnění podmínek pro poskytování vzorků do Národní banky
    osiva a explantátů lesních dřevin, upřesnění pravidel poskytování dotací. Během
    diskuse s výše uvedenými dotčenými subjekty pak byly vzneseny připomínky jak v
    oblasti nakládání s reprodukčním materiálem, tak i v oblasti ochrany a reprodukce
    genofondu lesních dřevin. (Hluk v jednací síni). '
  - 'Zástupci lesních školkařů již dlouhodobě poukazovali na problémy při obchodování
    s reprodukčním materiálem lesních dřevin. Zejména se jedná o skutečnost, že s
    novými technologiemi výroby krytokořenného sadebního materiálu, což je metoda
    takzvaného vzdušného střihu, dochází k tomu, že výsadbyschopným sadebním materiálem
    je i semenáček, který ovšem musí splňovat normu i platnou právní úpravou stanovené
    parametry obvyklé obchodní jakosti. Po konzultaci se zástupci vlastníků lesa tak
    návrh zákona upřesňuje typy sadebního materiálu. Agenda udělování licencí - '
  - ' '
  - 'Místopředseda PSP Vojtěch Filip: Pane poslanče, já vás na chvilku přeruším a
    požádám sněmovnu o klid. Byl bych rád, kdybychom v důstojném prostředí mohli vyslechnout
    váš příspěvek k tomuto tisku, a rád bych také, abych si poznamenal případné návrhy
    a zaznamenal je také zpravodaj. Ještě chvilku, protože kolegové, kteří diskutují
    jiný problém, prosím v předsálí. Děkuji. Pokračujte. '
  - ' '
  - 'Poslanec Zdeněk Syblík: Agenda udělování licencí k uvádění do oběhu reprodukčního
    materiálu, kterou vykonává Ministerstvo zemědělství, byla konzultována zejména
    se zástupci držitelů licencí, přičemž byl původní návrh na úpravy hlavy páté zákona
    pozměněn tak, aby mohli žádat o udělení licence i občané jiného členského státu
    Evropské unie. To bylo rovněž požadavkem i odboru kompatibility Úřadu vlády. Do
    původního návrhu doplnit ustanovení zk. 5a zákona o obchodu s reprodukčním materiálem
    o nový požadavek, tedy povinnost hlásit pověřené osobě sběr reprodukčního materiálu
    ze zdrojů zařazených do národního programu, bylo po konzultaci se zástupci vlastníků
    lesa ustoupeno s tím, že tato problematika bude řešena v příslušném nařízení vlády
    k Programu rozvoje venkova na období 2014 až 2020. '
  - 'Tímto bych chtěl svůj příspěvek ukončit. Děkuji za pozornost. '
  - ' '
  - 'Místopředseda PSP Vojtěch Filip: Děkuji panu poslanci Zdeňku Syblíkovi. Hlásí
    se v rozpravě pan ministr zemědělství Marian Jurečka. Prosím, pane ministře, máte
    slovo. '
  - ' '
  - 'Ministr zemědělství ČR Marian Jurečka  Děkuji. Já bych jenom procedurálně, aby
    bylo to bylo naprosto zřejmé, jasné, požádal v tomto případě o zkrácení na 30
    dnů pro projednání ve výborech. Je tam hlavně ten důvod co nejdříve umožnit zkracování
    doby lesních hospodářských plánů, protože s celým průběhem církevních restitucí
    to dneska výrazně vlastníkům lesa komplikuje situaci jak v případě toho, že je
    nějaká část pozemku vydána, (nesrozumitelné) hospodářský plán na tuto část, aby
    se s tím dokázali potom v praxi srovnat. Takže to je opravdu praktická věc, kdy
    to potřebujeme pokud možno zkrátit a udělat co nejdříve. Děkuji.  '
48. schůze:
  Místopředseda vlády ČR a ministr financí Andrej Babiš:
  - ' '
  - 'Místopředseda PSP Petr Gazdík: Děkuji panu ministrovi. Nyní prosím pana zpravodaje
    zahraničního výboru, pana zpravodaje Pavla Holíka, aby odůvodnil usnesení výboru,
    které vám bylo doručeno jako sněmovní tisk 659/1. Prosím, pane zpravodaji. '
  - ' '
  - 'Poslanec Pavel Holík: Děkuji za slovo. Dovolte mi, abych přednesl usnesení zahraničního
    výboru z 24. schůze ze dne 30. března 2016 k vládnímu návrhu, kterým se předkládá
    Parlamentu České republiky k vyslovení souhlasu s ratifikací Dohoda mezi Českou
    republikou a Chilskou republikou o programu pracovní dovolené, podepsaná dne 7.
    října 2015 v Praze. '
  - 'Po odůvodnění náměstka ministra zahraničních věcí Ing. Miloslava Staška, zpravodajské
    zprávě poslance Pavla Holíka a po rozpravě zahraniční výbor doporučuje Poslanecké
    sněmovně přijmout následující usnesení: Poslanecká sněmovna Parlamentu České republiky
    dává souhlas k ratifikaci Dohody mezi Českou republikou a Chilskou republikou
    o programu pracovní dovolené podepsané dne 7. října 2015 v Praze, pověřuje předsedu
    výboru, aby toto usnesení předložil předsedovi Poslanecké sněmovny Parlamentu
    České republiky, a zmocňuje zpravodaje výboru, aby na schůzi Poslanecké sněmovny
    podal zprávu o výsledcích projednávání tohoto vládního návrhu. '
  - 'Děkuji za slovo. '
  - ' '
  - 'Místopředseda PSP Petr Gazdík: Já děkuji panu zpravodaji. Pan poslanec Klaška
    má náhradní kartu číslo 13. Ještě sdělím jednu omluvu. Pan poslanec Radek Vondráček
    se omlouvá z dnešního jednání Poslanecké sněmovny z rodinných důvodů. '
  - 'Otevírám rozpravu, do které neeviduji žádnou přihlášku. Končím tedy rozpravu.
    Ptám se na závěrečná slova pana ministra, případně pana zpravodaje. Není zájem.
    Přikročíme k hlasování o navrženém usnesení, které navrhl zahraniční výbor a přednesl
    pan zpravodaj. Odhlásím vás všechny, prosím, abyste se přihlásili svými hlasovacími
    kartami. '
  - ' '
  - 'Budeme hlasovat o usnesení zahraničního výboru, tak jak jej přednesl pan zpravodaj,
    pan poslanec Pavel Holík. '
  - 'Zahajuji hlasování o návrhu usnesení. Kdo je pro, nechť zvedne ruku a zmáčkne
    tlačítko. Kdo je proti? '
  - 'Je to hlasování číslo 218, přihlášeno je 142 poslankyň a poslanců, pro 141, proti
    jeden. S návrhem usnesení byl vysloven souhlas. '
  - ' '
  - 'Děkuji panu ministrovi i panu zpravodaji. '
  - ' '
  - 'Dalším bodem našeho jednání je '
  - 'Z pověření vlády předložený návrh zákona uvede místopředseda vlády a ministr
    financí Andrej Babiš. Prosím, pane místopředsedo, máte slovo. Prosím, pane ministře. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Vážený
    pane předsedající, vážené dámy, vážení pánové, dovolte, abych tady stručně připomenul,
    že hlavním cílem tohoto návrhu je transpozice nové směrnice Evropské unie proti
    praní peněz a financování terorismu, která byla přijata v květnu 2015. Implementační
    lhůta je červen 2017. Nicméně v souvislosti s teroristickými útoky vyzvala Evropská
    komise ve svém akčním plánu pro zesílení boje proti financování terorismu, aby
    ji státy implementovaly nejpozději do konce roku 2016. '
  - 'Hlavními změnami v systému opatření proti praní peněz a financování terorismu
    jsou: zavedení principu hodnocení rizik do všech stupňů systému boje proti praní
    peněz a financování terorismu, snížení částky hotovostní platby, při níž musí
    každý podnikatel identifikovat svého klienta, zahrnutí téměř všech druhů provozovatelů
    hazardních her mezi povinné osoby a v neposlední řadě zřízení rejstříku skutečných
    majitelů právnických osob. '
  - 'Ještě bych rád krátce zareagoval na diskusi, která probíhala v rámci prvního
    čtení, konkrétně na problematiku politicky exponovaných osob. Politicky exponovanou
    osobou je osoba ve významné veřejné funkci s celostátním nebo regionálním významem,
    což pochopitelně není běžný úředník, byť na stranickém sekretariátu nebo na ministerstvu.
    V příslušném ustanovení návrhu uvedený výčet funkcí je demonstrativní a je zde
    uveden pouze pro základní orientaci, přičemž musí zohledňovat mezinárodní přesah
    této definice. Předkladatel vzhledem ke komplikovanosti této problematiky předpokládá
    vydání metodického pokynu vycházejícího z Giddens FATF, ve kterém bude přesněji
    a podrobněji specifikováno, které konkrétní funkce jsou tímto ustanovením pokryty.
    V této metodice je možné zohlednit rovněž připomínky, které zazněly v rámci prvního
    čtení. '
  - 'Rozpočtový výbor jako garanční návrh doporučil ke schválení. Dovoluji si vás
    proto požádat o podporu návrhu při dalším projednávání. Děkuji za pozornost. '
  - ' '
  - 'Místopředseda PSP Petr Gazdík: Já děkuji panu ministrovi. Návrh jsme v prvém
    čtení přikázali k projednání rozpočtovému výboru jako garančnímu. Usnesení výboru
    vám byla doručena jako sněmovní tisk 752/1 a 2. Nyní prosím zpravodaje rozpočtového
    výboru pana poslance Karla Fiedlera, aby nás informoval o projednání návrhu ve
    výboru a odůvodnil případné pozměňovací návrhy. Prosím, pane zpravodaji. '
  - ' '
  - 'Poslanec Karel Fiedler: Dobrý den. Děkuji za slovo, pane předsedající. Po zprávě
    předkladatele, která byla poměrně kompaktní a sdělila vše podstatné a potřebné
    k této novele, kterou projednáváme, mohu sdělit to, že i na půdě rozpočtového
    výboru, který projednával tento sněmovní tisk jako garanční výbor, nebyly zásadní
    připomínky a výhrady k tomuto, a předložené pozměňovací návrhy, které byly doručeny
    rozpočtovému výboru, podpořil. V tuto chvíli jsou k tomuto sněmovnímu tisku 752
    kromě pozměňovacích návrhů, které doporučil rozpočtový výbor, v systému evidovány
    tři pozměňovací návrhy. Uvidíme, zda v rozpravě padne nějaký další. '
  - 'Všechny tři pozměňovací návrhy, které naleznete v systému, jsou víceméně upřesňující
    texty, které zpřesňují výklad jednotlivých odstavců zákona tak, aby nedocházelo
    k nejasnému výkladu, nebo jsou na bázi legislativně technických poznámek. Předpokládám,
    že k těmto pozměňovacím návrhům budou přednesena stanoviska a odůvodnění v podrobné
    rozpravě. Prozatím děkuji. '
  - ' '
  - 'Místopředseda PSP Petr Gazdík: Děkuji panu zpravodaji. Otevírám obecnou rozpravu,
    do které se jako první přihlásila paní poslankyně Dana Váhalová. Prosím, paní
    poslankyně, máte slovo. '
  - ' '
  - 'Poslankyně Dana Váhalová: Dobré dopoledne, vážené kolegyně, kolegové, vážený
    pane předsedající, vážená vládo. Velmi vítám projednávání tohoto vládního návrhu
    zákona. V průběhu několika zasedání Parlamentního shromáždění Rady Evropy se na
    mne jako na vedoucí české parlamentní delegace obrátil výkonný tajemník Moneyval,
    výboru Rady Evropy, který se zabývá bojem proti praní špinavých peněz a proti
    financování terorismu. Informoval mě o skutečnosti, že téměř všechny jurisdikce
    kriminalizují financování terorismu jako zvláštní trestný čin a Česká republika
    patří jako jediná evropská země na seznam zemí s nedostatečnými opatřeními v boji
    proti financování terorismu. '
  - 'Výbor pro hodnocení opatření na zabránění praní špinavých peněz a financování
    terorismu Moneyval se rozhodl uskutečnit v červnu návštěvu České republiky. V
    rámci této návštěvy se uskutečnil dialog mezi zástupci Moneyvalu ohledně implementace
    doporučení z posledního hodnocení České republiky z roku 2011. Setkali se s ministrem
    spravedlnosti Pelikánem, zástupcem Nejvyššího státního zastupitelství včetně nejvyššího
    státního zástupce Pavla Zemana, s představiteli (představitelem?) finančního analytického
    útvaru, který vede českou delegaci při výboru Moneyval a na půdě parlamentu s
    předsedou ústavně právního výboru Jeronýmem Tejcem. Obsahem jednání byla především
    novela trestního zákoníku, konkrétně kriminalizace financování terorismu v českém
    zákoníku. '
  - 'Jak jsem uvedla v úvodu, mezinárodní mezivládní organizace Finanční akční výbor
    označil Českou republiku jako jedinou evropskou zemi na seznamu zemí s nedostatečnými
    opatřeními v boji proti financování terorismu.  '
49. schůze:
  Místopředseda vlády ČR a ministr financí Andrej Babiš:
  - '

    Eviduji žádost o vaše odhlášení, já vás tedy odhlásím a požádám o opětovné přihlášení
    vašimi kartami. '
  - ' '
  - 'Zahajuji hlasování a táži se, kdo je pro změnu zpravodaje pro první čtení, aby
    se jím stal pan poslanec Luzar, ať zmáčkne tlačítko a zvedne ruku. Kdo je proti
    tomuto návrhu? '
  - 'Je to hlasování s pořadovým číslem 113. Přihlášeno je 102 poslankyň a poslanců,
    pro návrh 98. '
  - ' '
  - 'Prosím, pane zpravodaji, máte slovo. '
  - ' '
  - 'Poslanec Leo Luzar: Děkuji, pane místopředsedo. Já po obsáhlém úvodním slově
    mohu pouze dodat, že jsem za svou osobu velice rád, že se ve světě zmenšují bílá
    místa, kde je možno ulít kapitál. Děkuji. '
  - ' '
  - 'Místopředseda PSP Jan Bartošek: Já vám děkuji, otevírám obecnou rozpravu a táži
    se, kdo se do ní hlásí. Nikoho nevidím, v tom případě končím obecnou rozpravu
    a táži se, zda pan navrhovatel nebo zpravodaj chce závěrečné slovo. Není tomu
    tak. '
  - 'Nyní se budeme zabývat návrhem na přikázání výborům k projednání. Organizační
    výbor navrhl přikázat předložený návrh k projednání zahraničnímu výboru. Má někdo
    jiný návrh? Nevidím, budeme hlasovat. '
  - ' '
  - 'Zahajuji hlasování a táži se, kdo je pro, aby tento tisk byl přikázán k projednání
    zahraničnímu výboru. Kdo je proti tomuto návrhu? '
  - 'Je to hlasování s pořadovým číslem 114. Přihlášeno je 106 poslankyň a poslanců,
    pro návrh 103, proti žádný. Konstatuji, že tento návrh byl přikázán k projednání
    zahraničnímu výboru. '
  - ' '
  - 'Já vám děkuji a končím projednávání tohoto bodu. '
  - ' '
  - 'Otevírám další bod a tím je '
  - 'Prosím, aby i zde úvodní slovo přednesl ministr financí a místopředseda vlády
    Andrej Babiš. Prosím, pane ministře. '
  - ' '
  - 'Místopředseda vlády ČR a ministr financí Andrej Babiš: Děkuji za slovo, vážený
    pane předsedající. Vážené dámy, vážení pánové, materiál, který Ministerstvo financí
    předkládá, je návrhem na ratifikaci Protokolu o změně Dohody o zřízení a činnosti
    Mezinárodní banky hospodářské spolupráce a Statutu Mezinárodní banky hospodářské
    spolupráce, který byl sjednán 25. listopadu 2014 ve Varšavě. '
  - 'Nutnost změn v zakládajících dokumentech banky vzešla z faktu, že poslední oficiální
    změny zakládajících dokumentů proběhly v roce 1990 a jejich znění neodpovídá současnému
    stavu. Mezinárodní banka hospodářské spolupráce funguje od roku 1963 a tehdejší
    Československo bylo jedním ze zakládajících členů. Česká republika po dohodě o
    zřízení a činnosti MBHS sukcedovala. V současné době činí podíl České republiky
    na splaceném kapitálu 24 milionů 940 tisíc eur, což z České republiky činí druhého
    největšího akcionáře banky. MBHS v současné době prochází transformací, byla schválena
    nová strategie se zaměřením na nové produkty a služby, jako je obchodní financování,
    podpora společných podniků členských států či clearing. '
  - 'Na přelomu let 2012 a 2013 došlo ke změnám v rámci členské základny banky. Byla
    podepsána smlouva s Kubou o vzájemném vypořádání vztahů, a tak k 20. únoru 2013
    přestala být členem MBHS. Také byla obnovena snaha o vypořádání s Maďarskem, které
    ukončilo své členství již v roce 1993. Na zasedání bankovní rady dne 5. června
    2013 v Bratislavě bylo rozhodnuto změnu ve struktuře členských států odrazit v
    zakládajících dokumentech MBHS, a to nejen ve výčtu členských států, ale i struktuře
    kapitálu. '
  - 'Další změny jsou pak technického charakteru a jejich účelem je, aby zakládající
    dokumenty byly plně v souladu s aktuální situací v bance. '
  - 'Sjednání protokolu nebude mít přímý dopad na státní rozpočet a obsah protokolu
    je v souladu s ústavním pořádkem a ostatními částmi právního řádu České republiky. '
  - 'Vzhledem k tomu, že se jedná o změnu mezinárodní dohody prezidentské kategorie,
    vás nyní žádám o vyslovení souhlasu s ratifikací daného protokolu. Děkuji vám
    za pozornost. '
  - ' '
  - 'Místopředseda PSP Jan Bartošek: Já vám také děkuji, pane ministře. Nyní prosím,
    aby se slova ujal zpravodaj pro prvé čtení, ale i v tomto případě budeme muset
    hlasovat změnu, protože byl určen zpravodajem pan poslanec Šrámek, ale dnes vystoupí
    jako zpravodaj pan poslanec Karel Rais. To znamená, nejprve odhlasujeme změnu
    zpravodaje. '
  - ' '
  - 'Zahajuji hlasování a táži se, kdo je pro návrh, aby zpravodajem pro prvé čtení
    se stal pan poslanec Rais, zmáčkněte tlačítko a zvedněte ruku. Kdo je proti tomuto
    návrhu? '
  - 'Je to hlasování s pořadovým číslem 115. Přihlášeno je 115 poslankyň a poslanců,
    pro návrh 107, proti nikdo. Konstatuji, že s návrhem byl vysloven souhlas a zpravodajem
    pro prvé čtení se stal pan poslanec Karel Rais. '
  - ' '
  - 'Prosím, pane zpravodaji, máte slovo. '
  - ' '
  - 'Poslanec Karel Rais: Přeji dobrý den. Já bych vám s dovolením přednesl usnesení
    z 23. schůze ze dne 16. prosince 2015, je to usnesení zahraničního výboru k vládnímu
    návrhu, kterým se předkládá Parlamentu České republiky k vyslovení souhlasu s
    ratifikací Dohoda o převádění a sdílení příspěvku do jednotného fondu pro řešení
    krizí, podepsaná v Bruselu dne 21. května 2014. (Řečník je upozorňován na špatný
    text.) '
  - 'Tak se omlouvám, oni mi dali dvě věci. Takže v podstatě trapas v přímém přenosu. '
  - 'Měl jsem za úkol pouze zdůraznit, že navrhujeme, aby příslušný protokol byl přikázán
    k projednání v zahraničním výboru. Takže ještě jednou omluvu. Dali mi toho víc. '
  - ' '
  - 'Místopředseda PSP Jan Bartošek: Samozřejmě, pane zpravodaji. '
  - 'Budeme pokračovat v projednávání. Otevírám obecnou rozpravu a táži se, kdo se
    do ní hlásí. Žádnou přihlášku nevidím, v tom případě končím obecnou rozpravu a
    táži se, zda si pan zpravodaj nebo pan ministr chce vzít závěrečné slovo? Není
    tomu tak. '
  - 'Nyní se tedy budeme zabývat návrhem na přikázání výborům k projednání. Organizační
    výbor navrhl přikázat předložený návrh k projednání zahraničnímu výboru. Já se
    táži, zda má někdo jiný doplňující návrh? Není tomu tak. '
  - ' '
  - 'V tom případě zahajuji hlasování a táži se, kdo je pro, aby tento návrh byl přikázán
    k projednání zahraničnímu výboru, ať zmáčkne tlačítko a zvedne ruku. Kdo je proti
    tomuto návrhu? '
  - 'Je to hlasování pořadové číslo 116. Přihlášeno je 119 poslankyň a poslanců, pro
    návrh 107. Konstatuji, že s návrhem byl vysloven souhlas a předložený návrh byl
    postoupen k projednání zahraničnímu výboru. '
  - ' '
  - 'Já vám děkuji a končím projednávání tohoto bodu a předávám řízení schůze. '
  - ' '
  - 'Místopředseda PSP Vojtěch Filip: Dobré poledne, vážené paní poslankyně, vážení
    páni poslanci. Budeme pokračovat bodem '
  - 'Žádám pana ministra průmyslu a obchodu Jana Mládka, aby za vládu přednesl úvodní
    slovo. Prosím, pane ministře.  '
5. schůze: {}
50. schůze:
  Místopředseda vlády ČR a ministr financí Andrej Babiš:
  - '

    Zabili jste zcela zbytečně, a tím jste i umrtvili poměrně ojedinělý pokus o to,
    aby se tato oblast někam pohnula. Doporučoval bych vám, abyste si sedli všichni
    do autobusu, členové vlády, a do toho Bavorska se na ta pracoviště dojeli podívat. '
  - 'Co se týká dopravy, to už je velmi smutná kapitola. Toto období navzdory tady
    vicepremiérovým prohlášením bude, co se týká uvedení do provozu nových dálnic
    zřejmě nejhorším vůbec od začátku výstavby dálniční sítě v bývalém Československu
    a následně České republice, které začalo v roce 1970, protože když vezmu toto
    období, tak z těch hrubých čísel v roce 2014 to byla dokončovačka, bylo uvedeno
    7,3 km tehdy ještě rychlostní silnice z Hrádku nad Nisou na státní hranici, je
    to ten tah Liberec-Žitava. O rok později byla uvedena ta podivná stavba, tj. na
    Karlovarské, dneska D6, 4,1 km, a v letošním roce, pokud vám to odjede dolů do
    Labe ze svahu Středohoří, tak otevřete asi 12,5 km D8, takže suma sumarum to bude
    nějakých necelých 25 km. 25 km bylo najednou otevíráno v červnu 2013 dálnice,
    dva úseky D3 mezi Táborem a Veselím nad Lužnicí. Tak jenom abychom si řekli, jak
    že konečně investujete do dálnice. Tady je skutečně vytvářen matrix, protože stejné
    stavby jsou pořád aplikovány, jak je rozestavěno, jak se zahajuje, akorát to nějak
    nemá žádné konce a chybějí ty dokončené dálnice. '
  - 'Zase dneska ve vašich médiích vyběhla atraktivní mapka, jak bude Česko jedním
    velkým staveništěm. Ale ta realita je přesně opačná a čísla stavebního průmyslu
    mluví jasně. V takovémto ekonomickém rozpuku v minulých měsících přes léto byl
    meziroční propad stavební výroby 13,5 %, teď jásáte, že to kleslo na 6,5 %. To
    je opravdu výsledek minus 6,5 %. Inženýrské činnosti se dramaticky propadly téměř
    o polovinu, 43 % meziročně. Takže čísla z toho sektoru jsou naprosto jasná. Domnívám
    se, že veřejnost by už měla mít právo na pravdu, co se v tomto resortu opravdu
    děje. '
  - 'A to, že máte přebytky. Vždyť z oficiálních zdrojů si je najděte, jak katastrofálně
    nevyčerpali Státní fond dopravní infrastruktury jeho dva klíčoví investoři, a
    to je Ředitelství silnic a dálnic a SŽDC, železniční stavby, jak katastrofálně
    nevyčerpali miliardy v loňském roce, a ty se převádějí. Takže pořád se holedbáte
    přebytky, ale tahle země a občané se zabíjejí na vyasfaltovaných polních cestách,
    které byly narýsovány za c. a k. Rakouska. To je ta skutečná realita. Tři roky,
    a kdo ví, jak by to dopadlo, kdybychom to tady netlačili a nepožadovali naléhavé
    předložení novely stavebního zákona a novely EIA, na to je usnesení tady ze Sněmovny.
    Vy jste tady, pane vicepremiére, nebyl, tak snad ani v tomhle období se už podle
    těch zákonů, které by to zrychlily, a my to budeme podporovat, tak bychom se asi
    za čtyři roky nedočkali. To je ta skutečná tvář této republiky. '
  - 'A já vás naléhavě, pane vicepremiére žádám, už tady zase není, abyste skutečně
    ještě po zbytek tohoto funkčního období přestali tady tlačit ekonomiku minulého
    století a skutečně nasměrovali Českou republiku na technologické, moderní, inovativní
    společnosti. Zatím jste pro to neudělali nic a dáváte na to méně peněz, je tam
    horší situace, než byla v době krize. Děkuji za pozornost. '
  - ' '
  - 'Místopředseda PSP Petr Gazdík: Děkuji. Dále se do obecné rozpravy přihlásil pan
    poslanec Michal Kučera. Prosím, pane poslanče. Už ne, už to přešlo. To byl zatím
    poslední přihlášený do rozpravy. Ptám se, jestli ještě někdo další se hlásí do
    rozpravy. Pokud se nikdo další do obecné rozpravy nehlásí, končím obecnou rozpravu. '
  - 'Ptám se na závěrečné slovo pana ministra. Pan ministr má zájem. Prosím, pane
    ministře, máte slovo. '
  - ' '
  - 'Místopředseda vlády ČR a ministr financí Andrej Babiš: Takže vážený pane předsedající,
    vážené dámy, vážení pánové, začal bych asi od pana předsedy Stanjury prostřednictvím
    předsedajícího. '
  - 'Nevím, vy nemáte radost, že ten výsledek je vždy úžasný? Já jsem šťastný, že
    jste to predikoval. Já se těším, že budeme mít vyrovnaný rozpočet. Ta debata tady
    je taková, že kdybychom plánovali i přebytkový rozpočet, nebo vyrovnaný, tak byste
    říkali, že má být přebytkový, a kdyby byl přebytkový sto miliard, tak byste říkali
    dvě stě miliard, takže to je taková zvláštní debata. Takže ano, my od nástupu
    naší vlády neplníme deficity. A já se strašně těším, protože ve firmě, a hlavně
    rodinné firmě, když plánujete ztrátu a potom máte nižší, tak všichni jsou šťastní.
    A já se taky těším, strašně moc se těším, že pokud skončíme tento rok přebytkově,
    tak to bude pecka a budeme slavit. Takže v roce 2014 bylo 112 miliard, skončili
    jsme 77, v roce 2015 100 miliard, skončili jsme 62,8. No není to úžasné? Že neproděláváme
    peníze? To je úžasné. A tento rok máme minus 70, a když budeme na nule, tak to
    je přece pecka. A ještě snižujeme dluh. No co si více přát? '
  - 'Pan Laudát se ptá, kam směřujeme. No směřujeme do špičky Evropy v zadlužení.
    Jedno z nejnižších. A deficit taky. Já bych si přál, abychom se dostali do první
    pětky. Takže pane předsedo prostřednictvím pana předsedajícího, i ten růst přece
    nebyl takový. Kdo udělal ten růst dva čtrnáct? Proč jsme měli třikrát větší růst
    než Německo? Všichni makro. Vždycky říkali: Německo roste, my rosteme. A je zajímavé,
    že jsme rostli asi třikrát více, nebo 2,5krát víc. Ale proč? Protože když jsme
    nastupovali, tak bylo ohrožení čerpání evropských fondů 90 miliard. A neměli jsme
    zákon o státní službě. Brusel říkal: Nemáte zákon, nebude žádné čerpání. Takže
    já myslím, že jsme jako vláda předvedli skvělý výkon, snížili jsme těch ohrožených
    90 miliard na nějakých 22. A bylo to skutečně krizové řízení rodinné firmy. '
  - 'Potom je debata o těch stavbách. Nevím, proč říkáme, že když nebudou evropské
    fondy, tak my nebudeme stavět? Všichni tady mluvíte o stavění. A proč jste nepostavili
    tu základní dálniční síť do roku 2000? Než vznikly kraje? Házejí nám do toho vidle,
    jako je Jihomoravský, za osm let neudělal plán rozvoje, takže Ťok nemůže stavět
    Brno-Vídeň. A než jsme vstoupili do Evropské unie, která nám tady dává ty skvělé
    EIA? Investice Nexen stojí, protože nějací dva ekologičtí teroristé je vydírají.
    Měla to být největší fabrika na zpracování kaučuku ve střední Evropě. Například.
    Takže my to samozřejmě musíme postavit a dostavět, ale ten rozdíl mezi námi a
    vámi je v tom, že já jsem jasně řekl, že neexistuje, aby ministr Ťok měl nějakou
    stavbu připravenu, že na to nebudou peníze, jak to bylo za vás. Proto jsme zdědili
    560 km dálnic a silnic, 119 projektů v hodnotě 260 miliard, které se z minulosti
    neudělaly, protože nebyly peníze. A proč nebyly peníze? To nevím. '
  - 'Je to jako zábavné vás poslouchat, že ty peníze, peníze. Vy všechno děláte proti
    tomu, aby ten stát měl peníze. Byli jste proti kontrolnímu hlášení, které funguje,
    a výborně funguje, a proti EET samozřejmě. Takže já skutečně nevím, o čem je tady
    řeč. A my jsme nikdy neřekli, že bychom zaškrtili investice. My jsme ten růst
    nastartovali, my jsme udělali ta 4,5 %. To byl náš růst. '
  Poslanec Miloš Babiš:
  - '

    Dalším bodem dnešního jednání je '
  - 'Z pověření vlády předložený návrh i v tomto případě přednese ministr Daniel Herman.
    Prosím, pane ministře, ujměte se slova. '
  - ' '
  - 'Ministr kultury ČR Daniel Herman  Děkuji, pane předsedající. Kolegyně a kolegové,
    dovolte mi, abych v zastoupení pana ministra zemědělství uvedl vládní návrh zákona,
    kterým se mění zákon č. 149/2003 Sb., o uvádění do oběhu reprodukčního materiálu
    lesních dřevin, lesnicky významných druhů a umělých kříženců, určeného k obnově
    lesa a k zalesňování, a o změně některých souvisejících zákonů, tedy zákon o obchodu
    s reprodukčním materiálem lesních dřevin, ve znění pozdějších předpisů, a zákon
    č. 289/1995 Sb., o lesích a změně a doplnění některých zákonů, tedy lesní zákon,
    ve znění pozdějších předpisů. '
  - 'Hlavním důvodem předložení vládního návrhu je odstranění zjištěných nedostatků
    při praktické aplikaci zákona o obchodu s reprodukčním materiálem lesních dřevin
    a potřeba upravit některé jeho části v návaznosti na vyhlášený Národní program
    ochrany a reprodukce genofondu lesních dřevin a poskytování dotací v rámci tohoto
    programu. Zároveň je dílčím způsobem upraven také lesní zákon, zejména v části,
    která se týká možnosti zkrácení doby platnosti lesního hospodářského plánu. Navrhované
    změny zákonů zejména zpřesňují nebo upravují práva a povinnosti vlastníka, nájemce
    nebo pachtýře pozemku, na kterém se zdroj reprodukčního materiálu nebo genová
    základna nacházejí. '
  - 'Náležitosti dokladu o zrušení zařazení genetického zdroje lesních dřevin do národního
    programu ochrany a reprodukce genofondu lesních dřevin: Podmínky poskytování vzorků
    genetických zdrojů lesních dřevin za účelem naplňování národní banky osiva a explanátů
    lesních dřevin. Pravidla poskytování finančních prostředků na ochranu a reprodukci
    genofondu lesních dřevin. Možnost vlastníka lesa podat žádost o zkrácení doby
    platnosti lesního hospodářského plánu. A v neposlední řadě možnost Ministerstva
    zemědělství udělit výjimku na požadavky na reprodukční materiál použitý k umělé
    obnově lesa a zalesňování při zakládání výzkumných ploch na pozemcích určených
    k plnění funkcí lesa. '
  - 'Vládní návrh zákona projednal zemědělský výbor Poslanecké sněmovny Parlamentu
    České republiky na své 33. schůzi ze dne 23. června 2016 a svým usnesením doporučil
    Poslanecké sněmovně schválit vládní návrh zákona ve znění předloženém Poslanecké
    sněmovně. '
  - 'Děkuji za vaši pozornost. '
  - ' '
  - 'Místopředseda PSP Jan Bartošek: Já vám také děkuji, pane ministře. Návrh jsme
    v prvém čtení přikázali k projednání zemědělskému výboru jako výboru garančnímu.
    Usnesení výboru bylo doručeno jako sněmovní tisk 732/1. Prosím, aby se slova ujal
    zpravodaj zemědělského výboru poslanec Miloš Babiš, informoval nás o projednání
    návrhu ve výboru a případné pozměňovací návrhy odůvodnil. Prosím, máte slovo. '
  - ' '
  - 'Poslanec Miloš Babiš: Děkuji za slovo, vážený pane předsedající. Vážené kolegyně,
    vážení kolegové, vážení členové vlády, dovolte mi, abych vás seznámil s usnesením
    číslo 120, které zemědělský výbor na své 33. schůzi dne 23. června 2016 přijal
    k vládnímu návrhu zákona, kterým se mění zákon č. 149/2003 Sb., o uvádění do oběhu
    reprodukčního materiálu lesních dřevin lesnicky významných druhů a umělých kříženců,
    určeného k obnově lesa a k zalesňování, a o změně některých souvisejících zákonů
    (zákon o obchodu s reprodukčním materiálem lesních dřevin), ve znění pozdějších
    předpisů, a zákon č. 289/1995 Sb., o lesích a o změně a doplnění některých zákonů
    (lesní zákon), ve znění pozdějších předpisů, sněmovní tisk 732. '
  - 'Zemědělský výbor Poslanecké sněmovny Parlamentu České republiky po úvodním slově
    náměstka ministra zemědělství Patrika Mlynáře, zpravodajské zprávě poslance Miloše
    Babiše a po rozpravě: '
  - 'I. doporučuje Poslanecké sněmovně Parlamentu České republiky vládní návrh zákona,
    kterým se mění zákon č. 149/2003 Sb., o uvádění do oběhu reprodukčního materiálu
    lesních dřevin lesnicky významných druhů a umělých kříženců, určeného k obnově
    lesa a k zalesňování, a o změně některých souvisejících zákonů (zákon o obchodu
    s reprodukčním materiálem lesních dřevin), ve znění pozdějších předpisů, a zákon
    č. 289/1995 Sb., o lesích a o změně a doplnění některých zákonů (lesní zákon),
    ve znění pozdějších předpisů, sněmovní tisk 732, schválit; '
  - 'II. pověřuje předsedu výboru, aby toto usnesení předložil předsedovi Poslanecké
    sněmovny Parlamentu České republiky; '
  - 'III. zmocňuje zpravodaje výboru, aby s tímto usnesením seznámil Poslaneckou sněmovnu
    Parlamentu České republiky. '
  - 'Děkuji za slovo. '
  - ' '
  - 'Místopředseda PSP Jan Bartošek: Já vám také děkuji. Otevírám obecnou rozpravu,
    do které eviduji dvě přihlášky. Nyní tedy žádám pana poslance Čiháka o jeho příspěvek
    a připraví se paní poslankyně Váhalová. Prosím. '
  - ' '
  - 'Poslanec Pavel Čihák: Děkuji za slovo, pane předsedající. Vážené kolegyně a vážení
    kolegové, vládní návrh právní úpravy zákona, kterým se mění zákon č. 149/2003
    Sb., je zákon o obchodu s reprodukčním materiálem lesních dřevin, ve znění pozdějších
    předpisů, a zákon č. 289/1995 Sb., tj. tzv. lesní zákon, ve znění pozdějších předpisů,
    který má za úkol odstranit nedostatky zjištěné při praktické aplikaci těchto zákonů
    a zpřesnit jejich chybnou textaci. Navržené změny ve výše uvedených zákonech vyvolávají
    současně změny v některých dlouhodobě nevyhovujících právních výkladech zákonů,
    které jsou již překonané a potřebují nutnou aktualizaci. Jedná se o postupné narovnání
    a zjednodušení nevyhovujících právních úprav, které již není možné obcházet a
    čekat na slibovanou komplexní novelizaci lesního zákona, která není ani dodnes
    na stole Ministerstva zemědělství. '
  - 'Tuto postupnou novelizaci jsem rozpracoval ve svých navrhovaných pozměňovacích
    návrzích, které jsem samozřejmě konzultoval a připravoval s odborníky lesního
    hospodářství, státní správy, SVOLu, což je Sdružení vlastníků obecních a soukromých
    lesů, apod. Všechny návrhy vznikly na základě dlouhodobých zkušeností z praxe
    a mají probíhající procesy vyplývající z navrhované úpravy zákona zjednodušit
    a narovnat. '
  - 'První zásadní navrhovanou změnou je snížení ochranného pásma lesa z 50 na 30
    metrů. V krátkosti přiblížím potřebu této změny. '
  - 'Můj návrh uvolňuje stávající příliš přísnou a administrativně náročnou ochranu
    50metrového ochranného pásma lesa a zavádí jasná a srozumitelná pravidla pro nově
    stanovenou vzdálenost. Navrženou změnu vzdálenosti z 50 na 30 metrů jsem si v
    podstatě nevymyslel. Vycházel jsem při tvorbě tohoto pozměňovacího návrhu s odborníky
    z lesního hospodářství ze saského lesního zákona, který od roku 1992 funguje bez
    problémů ve Svobodném státě Sasko a jasně se v praxi osvědčil. Kdybych měl najít
    podobnou situaci v našem zákoně, tak v zákoně č. 89, občanský zákoník, je obsažena
    obdobná právní úprava ve vztahu k umisťování stromů na sousedních pozemcích, takže
    to vlastně není nic nového a ani překvapujícího.  '
51. schůze: {}
52. schůze: {}
53. schůze:
  Místopředseda vlády ČR a ministr financí Andrej Babiš:
  - ' '
  - 'Místopředseda PSP Vojtěch Filip: Děkuji panu poslanci Ludvíku Hovorkovi. Ještě
    před kolegou Zavadilem je faktická poznámka poslance Michala Kučery. Prosím, pane
    poslanče, máte slovo k faktické poznámce. '
  - ' '
  - 'Poslanec Michal Kučera: Děkuji za slovo. Musím reagovat na vystoupení svého předřečníka
    pana poslance Hovorky. Přijde mi poměrně úsměvné, když koaliční poslanec, který
    hlasoval, který je zodpovědný za schválení elektronické evidence tržeb, se po
    půl roce ptá, jak to vlastně bude fungovat, jak to bude fungovat v nemocnicích,
    zda budou platit ti nebo ti. '
  - 'Pane kolego Hovorko prostřednictvím pana předsedajícího, my jsme tady o tom půl
    roku mluvili. Vy jste nás dokonce nenechali dokončit ani rozpravu. Jak je vidět,
    ukončili jsme ji předčasně, protože konkrétně o tomto tématu jsme mluvili několikrát,
    protože to není jenom problém nemocnic, to je problém i školních jídelen. Ty,
    které jsou zřizovány jako příspěvkové organizace, jsou vyňaty z elektronické evidence
    tržeb, ty, které jsou v soukromých školách, tak ty samozřejmě plně podléhají elektronické
    evidenci tržeb, to znamená v okamžiku, kdy tam chodí třetí osoby a kupují si něco
    v bufetech nebo tam chodí zaměstnanci a platí si za obědy, tak tam je elektronická
    evidence tržeb nutná. Takže takových min, takových minel a takových faulů jste
    schválili plno, vy, vládní koaliční poslanci. Děkuji. '
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Vyvolala faktickou poznámku pana kolegy Ludvíka Hovorky. Prosím, pane poslanče,
    máte slovo. '
  - ' '
  - 'Poslanec Ludvík Hovorka: Vážený pane místopředsedo, děkuji za slovo. Beru připomínku,
    že jsem hlasoval pro zákon jako celek, ale na řadu věcí jsem upozorňoval už v
    rozpravě k tomuto zákonu a taky jsem říkal, že některé věci nejsou zcela jasné,
    právě jak je to s konkrétními výjimkami. A protože doba pokročila a protože jsme
    se na kontrolním výboru také zabývali některými věcmi z oblasti elektronické evidence
    tržeb, tak si myslím, že pokud přetrvávají pochybnosti, tak je třeba je vysvětlit,
    a proto jsem tu otázku položil. Protože z toho, co je možné dočíst se k zákonu,
    tak všechno není jasné. Já si myslím, že je úplně jedno, jestli předkládá otázku
    koaliční poslanec, nebo to předkládá opoziční poslanec. '
  - 'Pozměňovací návrh, který jsem uvedl, který se týkal loterií a jiných podobných
    her, provozování hazardu, tak ten jsem předkládal už k původnímu návrhu, takže
    to není nic nového. Děkuji. '
  - ' '
  - 'Místopředseda PSP Vojtěch Filip: Děkuji. A nyní řádná přihláška pana poslance
    Jaroslava Zavadila, zatím poslední přihlášený do obecné rozpravy. Prosím, pane
    poslanče. '
  - ' '
  - 'Poslanec Jaroslav Zavadil: Hezký dobrý den. Vážené kolegyně, vážení kolegové,
    vážená paní předsedající, já bych se trošičku s úsměvem vrátil zpět, když jsme
    tady, tuším těsně před rokem, přesně před rokem, schvalovali důchodové zákony,
    které se týkaly zrušení druhého pilíře a přijetí třetího pilíře, kde shodou okolností
    jsem to byl já s kolegou Votavou, kdy jsme navrhovali sedm pozměňovacích návrhů,
    které měly dle i vládního prohlášení určitým způsobem zatraktivnit třetí pilíř.
    Říkám úmyslně určitým způsobem zatraktivnit třetí pilíř. A po rozličných debatách,
    které jsem vedl napříč politickým spektrem, se domnívám, že jsem pro to, a byl
    to koneckonců můj výsledek hlasování, získal určitou část zprava i z levé části
    opozice a tento návrh potom byl přijat, tuším, asi 130 nebo 135 hlasy. '
  - 'Mezi těmito návrhy byl jeden, který jsem považoval za dokonce jeden z nejdůležitějších,
    a to bylo to, že se umožnilo, aby dětem rodiče mohli spořit na důchod a aby si
    dokonce mohly v 18 letech vybrat určitou část finančních prostředků, které si
    tam rodiče sami vkládali. Teď jsem k svému zděšení zjistil, že se vlastně tento
    návrh dehonestuje tím, co je v tom návrhu popsáno. Proto se přihlásím potom až
    v podrobné debatě k určitému pozměňovacímu návrhu. Protože návrh na odnětí daňového
    zvýhodnění doplňkového penzijního spoření v případě čerpání částečného odbytného
    směřuje proti zákonem nedávno přijatému motivačnímu opatření, to jsem tady řekl,
    nepřiměřeně postihuje dětské účastníky, jakmile dovršili dospělosti, dokonce ztrátou
    souvisejících daňových výhod do konce života! Tomu už vůbec nerozumím. Mě by zajímalo
    vidět toho, kdo to psal. Návrh zákona je v této části v rozporu s původním záměrem
    zákonodárce na zatraktivnění podmínek, to jsem tady taky řekl. '
  - 'Když bych jaksi začal uvažovat nad tím, co je k tomu vede, já nevím, myslím úředníky.
    Protože já si myslím, že pan ministr není ani přesně informován o tom, co se tady
    v tomhletom děje. Do současné doby, chtěl bych jenom upozornit, že jenom díky
    tomu byly uzavřeny tisíce smluv ve prospěch nezletilých účastníků. Je to za rok,
    nemáme žádnou zkušenost, co to udělá dál, a už se tady navrhuje taková pro mě
    naprosto hloupá změna. '
  - 'Já bych se domníval, že přijetí návrhu zákona v této podobě povede tutově k poklesu
    důvěry a zájmu veřejnosti ve vztahu k doplňkovému penzijnímu spoření jako důležité
    součásti důchodového systému. Takže proto se přihlásím k pozměňovacímu návrhu,
    až bude podrobná rozprava, a všechny vás požádám, abyste ho podpořili, protože
    se nedomnívám, že by to takto mělo být v zákoně popsáno. '
  - 'Děkuji vám pěkně za pozornost. '
  - ' '
  - 'Místopředseda PSP Vojtěch Filip: Děkuji panu poslanci Zavadilovi. Ještě faktická
    poznámka pana poslance Martina Plíška. Ne, v pořádku, v tom případě obecnou rozpravu
    končím. Ptám se, jestli je zájem o závěrečná slova po obecné rozpravě. Není tomu
    tak, ani pan ministr, ani pan zpravodaj. '
  - 'Mohu tedy otevřít rozpravu podrobnou a v tom případě první je zpravodaj, poté
    pan kolega Kubíček a pan ministr s přednostním právem. Pan poslanec Votava. '
  - ' '
  - 'Poslanec Václav Votava: Děkuji za slovo. Vážený pane místopředsedo, kolegyně,
    kolegové, dovolil bych si přihlásit se ke dvěma pozměňovacím návrhům, které byly
    podány do systému. '
  - 'První pozměňovací návrh je pod č. 5287. Přihlašuji se k němu. Jedná se tam o
    úpravu, která vychází z dodatečných analýz České asociace pojišťoven a měla by
    vyřešit nedostatky v legislativním uspořádání pravidel pro hospodaření České kanceláře
    pojistitelů alespoň do doby, než budou upravena či doplněna potřebná ustanovení
    zákona o pojištění odpovědnosti z provozu vozidla a vyhlášky č. 502/2002 Sb. Takže
    k tomuto pozměňovacímu návrhu 5287 se přihlašuji. '
  - 'Přihlašuji se taktéž k druhému pozměňovacímu návrhu, a to pod č. 5332, to je
    pozměňovací návrh, který podávám současně s kolegou Vítězslavem Jandákem. Týká
    se změny zákona č. 235/2004 Sb., o dani z přidané hodnoty, ve znění pozdějších
    předpisů, a týká se tedy veřejnoprávního vysílání. '
  - 'Jinak je vše uvedeno v odůvodnění pozměňovacího návrhu. Děkuji za pozornost. '
  - ' '
  - 'Místopředseda PSP Vojtěch Filip: Děkuji panu poslanci Václavu Votavovi. Nyní
    pan vicepremiér a ministr financí Andrej Babiš. Prosím, pane ministře, máte slovo. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Já bych
    se chtěl přihlásit k mému pozměňovacímu návrhu, který jsem do systému vložil pod
    č. 5334, a zároveň chci navrhnout zkrácení lhůty mezi druhým a třetím čtením na
    sedm dní. Děkuji. '
  - ' '
  - 'Místopředseda PSP Vojtěch Filip: Děkuji. Nyní pan poslanec Roman Kubíček v podrobné
    rozpravě. Prosím, pane poslanče, máte slovo. '
  - ' '
  - 'Poslanec Roman Kubíček: Děkuji za slovo, pane předsedající. Já bych se chtěl
    přihlásit k svým dvěma pozměňovacím návrhům, které jsou uloženy v systému pod
    č. 5294 a 5292. V případě, kdyby nedošlo k odhlasování zkrácení na sedm dní, tak
    navrhuji zkrácení o 30 dní na 30 dní. '
  - ' '
  - 'Místopředseda PSP Vojtěch Filip: Dobře. Pan poslanec Martin Plíšek v podrobné
    rozpravě. '
  - ' '
  - 'Poslanec Martin Plíšek: Děkuji za slovo. Pane místopředsedo, milé kolegyně, vážení
    kolegové, já bych se chtěl přihlásit k svému pozměňovacímu návrhu, na základě
    kterého by byl zrušen zákon o evidenci tržeb, který je v systému uveden pod č.
    5321. Odůvodnil jsem ho v obecné rozpravě. Děkuji.  '
  Poslanec Miloš Babiš:
  - '

    Nyní s přednostním právem paní místopředsedkyně Sněmovny Jaroslava Pokorná...
    Jermanová, abych řekl správně celé jméno paní kolegyně. Prosím. Vážené paní kolegyně,
    páni kolegové, žádám vás o klid! '
  - 'Paní první místopředsedkyně, máte slovo. '
  - ' '
  - 'Místopředsedkyně PSP Jaroslava Pokorná Jermanová: Vážené kolegyně, vážení kolegové,
    dovolte mi, abych naposledy využila svého přednostního práva a využila chvilky
    před procedurálními návrhy, které přijdou, a poděkovala vám za spolupráci za uplynulé
    období a popřála vám po zbytek vašeho funkčního období hodně štěstí, pohodu a
    klid a samozřejmě hodně štěstí ve vašem rodinném životě. Děkuji vám. (Potlesk.) '
  - ' '
  - 'Místopředseda PSP Vojtěch Filip: Děkuji, paní místopředsedkyně. My vám také přejeme
    hodně štěstí ve vaší nové funkci. '
  - 'Nyní pan předseda Poslanecké sněmovny Jan Hamáček s přednostním právem. Prosím,
    pane předsedo, máte slovo. '
  - ' '
  - 'Předseda PSP Jan Hamáček: Děkuji. Já se omlouvám, nezdržím. Já bych chtěl odcházející
    paní místopředsedkyni, věřím jménem nás všech, moc poděkovat za práci, kterou
    zde odvedla. Bude nám tady chybět. Děkuji. (Potlesk.) '
  - ' '
  - 'Místopředseda PSP Vojtěch Filip: Nyní můžeme pokračovat bodem číslo 200. U stolku
    zpravodajů zůstává pan ministr zemědělství jako jeden z navrhovatelů a požádám
    o zaujmutí místa u stolku zpravodajů pana poslance Radka Vondráčka. Je před námi
    bod, kterým je '
  - 'Pozměňovací návrhy jsou uvedeny ve sněmovním tisku 697/7, který byl doručen 19.
    října 2016. Usnesení garančního výboru bylo doručeno jako sněmovní tisk 699/9. '
  - 'Ptám se navrhovatele pana ministra zemědělství, zda má zájem vystoupit před otevřením
    rozpravy. Není tomu tak. '
  - 'Otevírám rozpravu a mám do ní přihlášku pana poslance Lukáše Pletichy. Potom
    pan zpravodaj. Procedurální návrh? Pan zpravodaj má přednost, ale pan kolega Pleticha
    se hlásil dřív, takže jsem ho ohlásil, pane zpravodaji. Nemůžete využít své přednostní
    právo. Pane poslanče, máte slovo. '
  - ' '
  - 'Poslanec Lukáš Pleticha: Vážený pane předsedající, vážení členové vlády, kolegyně,
    kolegové, já bych rád načetl legtech ke svému pozměňovacímu návrhu. Jedná se o
    návrh I1, kde písařskou chybou bylo špatně uvedeno číslo odstavce. Má se jednat
    o pozměňovací návrh k zk. 3 odst. 2 písm. k), nikoliv odst. 1. Děkuji. '
  - ' '
  - 'Místopředseda PSP Vojtěch Filip: Děkuji, pane poslanče. Nyní pan zpravodaj. Prosím,
    máte slovo. '
  - ' '
  - 'Poslanec Radek Vondráček: Děkuji za slovo, pane předsedající. Vážené kolegyně,
    vážení kolegové, je určitě cílem nás všech do hlasování o registru smluv vnést
    určitý řád, protože těch pozměňovacích návrhů není málo a jsou každý trochu jiný.
    Náš ústavněprávní výbor se jako garanční výbor touto problematikou zabýval 3.
    listopadu a své projednání jako garanční výbor přerušil a nepřijal stanoviska.
    Bylo to na můj návrh, ale byl bych rád, kdybychom stanovisko garančního výboru
    v tomto případě skutečně měli. '
  - 'Já tedy dávám procedurální návrh, abychom tento bod přerušili až do doby, kdy
    bude věc projednána garančním výborem a garanční výbor přijme usnesení v této
    věci. Děkuji. '
  - ' '
  - 'Místopředseda PSP Vojtěch Filip: Dobře. Jde o procedurální návrh. Já vás všechny
    odhlásím, požádám vás o novou registraci. Prosím, přihlaste se svými identifikačními
    kartami. '
  - ' '
  - 'Jakmile se ustálí počet přihlášených, rozhodneme v hlasování o přerušení projednávání
    tohoto bodu v hlasování číslo 398, které jsem zahájil, a ptám se, kdo je pro.
    Kdo je proti? Děkuji vám. '
  - 'V hlasování pořadové číslo 398 z přítomných 137 poslanců pro 130, proti 1. Návrh
    byl přijat. Projednávání bodu číslo 200 jsme přerušili. '
  - ' '
  - 'Budeme pokračovat bodem číslo 202. Pan ministr zemědělství zůstává u stolku zpravodajů.
    Požádám o zaujmutí místa zpravodaje zemědělského garančního výboru poslance Miloše
    Babiše, protože projednáváme '
  - 'Pozměňovací návrhy jsou uvedeny ve sněmovním tisku 732/2, který byl doručen dne
    19. října 2016. Usnesení garančního výboru bylo doručeno jako sněmovní tisk 732/3. '
  - 'Ptám se pana ministra, jestli má zájem vystoupit před otevřením rozpravy. Není
    tomu tak. '
  - 'Otevírám rozpravu. Mám do ní jednu přihlášku, paní poslankyně Dany Váhalové -
    a eviduji přihlášku pana zpravodaje? Ano. Paní poslankyně Váhalová. Prosím, paní
    poslankyně, máte slovo. '
  - ' '
  - 'Poslankyně Dana Váhalová: Děkuji za slovo, pane předsedající. Vážený pane ministře,
    dámy a pánové, v souvislosti se změnou pravidel pro výkon statistické služby není
    již možné v současné době vykazovat data týkající se odnětí a poplatků za odnětí
    pozemků určených k plnění funkcí lesa podle zákona o státní statistické službě.
    Data týkající se odnětí a poplatků za odnětí pozemků určených k plnění funkcí
    lesa představují unikátní soubor dat, která jsou využívána jak v rezortu Ministerstva
    zemědělství, tak také v rezortu Ministerstva životního prostředí. Ministerstvo
    životního prostředí má k dispozici pak jedinečné informace o výměře pozemků, které
    byly vyňaty z plnění funkcí lesů, a to včlenění dle účelu odnětí, což nelze získat
    z žádného jiného zdroje. (V sále je rušno.) '
  - 'Nezakotvení povinností předávat tato příslušná data v lesním zákoně by mělo za
    následky, že bude přerušena řada statistických dat, která byla až dosud využívána
    pro periodické výstupy statistické ročenky životního prostředí a zprávy o životním
    prostředí. Nebude k dispozici podklad pro zpracovatele každoroční zprávy o stavu
    lesa a lesního hospodářství, data navazující na roční výkaz o odnětí a odvodech
    za odnětí půdy ze zemědělského půdního fondu podle zákona o ochraně zemědělského
    půdního fondu, nebude tedy sounáležitost se zjišťováním údajů o odnětí půdy. Nebude
    zajištěn ani podklad pro hodnocení dopadů regulace v nově navrhovaných předpisech. '
  - 'Uvedenou situaci je potřeba řešit, protože sběr dat je zajištěn pouze do konce
    roku 2016. Data za rok 2016 mohou být evidována již pouze podle tohoto lesního
    zákona. Jedná se o jednoduchou technickou změnu, která pouze upřesňuje povinnosti
    pro orgány státní správy lesů s tím, že nejde o povinnost novou, ale pouze o přesunutí
    této povinnosti ze zákona o státní statistické službě do lesního zákona. Návrh
    se nijak nedotkne vlastníka lesů či jiných soukromých osob. '
  - 'Vážené kolegyně a kolegové, chci vás požádat o podporu mého pozměňovacího návrhu.
    Chci vás požádat o podporu zachování těchto důležitých dat také pro Ministerstvo
    životního prostředí, které je nemůže získat z žádného jiného zdroje. Děkuji za
    podporu. '
  - ' '
  - 'Místopředseda PSP Vojtěch Filip: Děkuji paní poslankyni Váhalové. Nyní pan zpravodaj
    v rozpravě. Prosím, pane zpravodaji. '
  - ' '
  - 'Poslanec Miloš Babiš: Děkuji za slovo. Vážený pane předsedající, vážené kolegyně,
    vážení kolegové, v této rozpravě si dovolím navrhnout opravu legislativně technických
    chyb tak, jak jsme se dohodli s legislativou a legislativně technickým odborem.
    Je nutné opravit bod číslo 12 článek 1 zk. 12 odst. 2, kde došlo k přehození slovosledu,
    a dále je nutné opravit odkaz v bodě 21 článku 1 bod 21 zk. 23 odst. 4, který
    by měl být zpřesněn.  '
54. schůze:
  Místopředseda vlády ČR a ministr financí Andrej Babiš:
  - ' '
  - 'Místopředseda PSP Petr Gazdík: Děkuji. S faktickou poznámkou pan poslanec Chalupa
    a paní poslankyně Lorencová, dvě faktické poznámky před panem ministrem Babišem.
    Prosím, pane poslanče. '
  - ' '
  - 'Poslanec Bohuslav Chalupa: Děkuji za slovo. Já už se dneska opakuji poněkolikáté.
    Nic neberu zpět, ale když to shrnu, tak jediný fakt, který ta komise prokázala,
    je to, že jsme neprokázali. Děkuji. (Hlasy: To není pravda.) '
  - ' '
  - 'Místopředseda PSP Petr Gazdík: Děkuji. Paní poslankyně Lorencová - bere zpět.
    S přednostním právem pan ministr Babiš. Prosím, pane ministře, máte slovo. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Já se
    určitě lidem, jako je pan Kalousek prostřednictvím pana předsedajícího, odpovídat
    nebudu! Já se odpovídám občanům této země! Mým voličům! (Hlasy: Ne.) Vám určitě
    ne. (Rozruch v sále, projevy nesouhlasu.) Takže vám se já odpovídat nebudu. Vy,
    kteří jste zdevastovali -. '
  - ' '
  - 'Místopředseda PSP Petr Gazdík: Já se omlouvám, pane ministře, ale mýlíte se,
    vy jste povinen se zodpovídat Poslanecké sněmovně. '
  - ' '
  - 'Místopředseda vlády ČR a ministr financí Andrej Babiš: Já si mohu říkat, co chci
    tady. (Výkřiky, bušení do lavic.) Vy jste tady - vaše Palermo, vy jste to tady
    rozkradli, já vám to můžu znovu zopakovat, ten váš ROP Severozápad a další věci.
    Vy nebudete říkat, že já dělám nějaké daňové podvody. Jasně - vy jste vaším zákonem
    připravil daňové poplatníky o miliardy, protože jste byl neschopný ministr financí,
    který navíc nasekal dluhy za 670 miliard, a nebyl jste schopen udělat zákon, který
    by přinesl daně do rozpočtu. Já dělám zákony, které přinášejí peníze do rozpočtu.
    Takže bych si to vyprosil. A televizní debaty je ztráta času. Protože pokud je
    někdo demagog a lhář, tak já s ním určitě ztrácet čas nebudu. Takže bych si skutečně
    vyprosil nějaké lži o tom, že já dělám něco špatně. Já na rozdíl od vás jsem zveřejnil
    všechny svoje příjmy. Tak zkuste zveřejnit, pane poslanče, vaše příjmy. Ukažte
    lidem, kolik jste bral od roku 1993, kolik jste zaplatil daní. Jeden novinář mi
    dokonce říkal, že jste vůbec nepoužil platební kartu. Tak z čeho jste žil teda?
    Tak to řekněte! Já jsem to řekl. Já jsem zaplatil 337 milionů těch daní. A vy
    mě z toho zkoušíte tady? No tak to udělejte, ukažte nám, jak jste koupil ten byt
    a kde vlastně bydlíte, jaké máte majetky, já jsem to řekl jako. Tak vy byste měl
    mlčet. Takže já si to vyprosím. '
  - 'A k panu Birkemu. Prosím vás, já jsem neříkal, že vy - vy jste pracovitý člověk,
    já s tím problém nemám. Já jenom říkám, že vyšetřovací komise na D47 je stejná
    šaškárna jako ta komise, kterou tady řešíte. Protože tam jste měli střet zájmů. '
  - ' '
  - 'Místopředseda PSP Petr Gazdík: Pane ministře, prosím oslovovat mým prostřednictvím
    poslance. Děkuji. '
  - ' '
  - 'Místopředseda vlády ČR a ministr financí Andrej Babiš: Ano, prostřednictvím.
    Váš advokát, blízký advokát, blízký panu premiérovi, přece zastupuje tu firmu
    proti zájmům státu. Ne? On většinou zastupuje firmy proti zájmům státu. Škoda
    Transportation atd. Já to nechci řešit tady. Takže já jako nevím. Já jsem neřekl,
    že jste zloděj, to fakt jsem neřekl. Naopak vy jste tady povídal něco o zákonu
    o střetu zájmů, že jsem si něco přihrál. To jsme si vysvětlovali. Já chápu, že
    jako nový volební manažer musíte teď ukázat tu sílu, ale není to tak. '
  - 'Já chci jenom ještě k panu poslanci Bartoškovi prostřednictvím pana předsedajícího.
    Vy jste se mě vůbec nezeptali na reformu policie. Všechny otázky byly, co mám
    se Šlachtou. No nic nemám se Šlachtou, já jsem to řekl, když jsem se s ním potkal.
    I pan ministr Chovanec mi osobně říkal, že za mnou přijde pan Laube a pan Šlachta
    a že zase někdo chce uškodit mně nebo mojí rodině. Takže vy jste se mě ani jednou
    nezeptali, to byl výslech, začal pan Korte, nominant pana Kalouska, a to byl výslech
    jenom o tom, co mám se Šlachtou. Na nic jiného jste se nezeptali. Pan Dolejš,
    kámoš pana Ratha, také. Všichni. (Ohlas v sále.) Ani jednou jste se mě nezeptali
    o reformě policie, jak to bylo, že byla porušena koaliční smlouva, že to nebylo
    v plánu, jak to bylo brzké. Ani jednu takovou otázku. Byl to agresivní výslech,
    že jsem měl pocit, proč tam jsem, co jsem vlastně udělal. Já jsem neudělal vůbec
    nic. Vůbec nic. '
  - 'A pan poslanec - tady, pan Blažek, prostřednictvím předsedajícího, se choval
    ke mně velice slušně. I pan Lank se choval slušně. (Smích.) Ale já ho mám rád!
    (Všeobecné veselí, potlesk.) Protože já s ním nemám žádný problém. On, chudák,
    totiž byl ministr spravedlnosti toho 13. června 2013, kdy ještě hnutí tady bylo
    úplně - dělali jste si z nás snad srandu, a on byl ministr spravedlnosti a dostal
    takovou sodu: Jak jsi mohl dopustit, že ten Šlachta tam přišel? Proč jsi to nehlásil?
    A co to dělal ten vrchní státní zástupce? Vy jste ho řídil. Jak je možné, že jste
    pustil toho Šlachtu na ten úřad? '
  - ' '
  - 'Místopředseda PSP Petr Gazdík: Prosím klást otázky mým prostřednictvím. Díky. '
  - ' '
  - 'Místopředseda vlády ČR a ministr financí Andrej Babiš: Pardon, prostřednictvím
    šéfa. (Smích.) '
  - ' '
  - 'Místopředseda PSP Petr Gazdík: Na úřad mým prostřednictvím. '
  - ' '
  - 'Místopředseda vlády ČR a ministr financí Andrej Babiš: Omlouvám se, prostřednictvím
    pana předsedy. Takže jste dostal sodu. Já chápu, že jste to nezvládl, že jste
    pustili ten ÚOOZ na ten úřad. Takže já s vámi nemám žádný problém. Vy jste se
    ke mně vždycky choval slušně - prostřednictvím tohoto. (Smích.) Je to v pohodě. '
  - 'Takže o jsem ještě chtěl říct? Takže o reformě policie nebylo nic. Bohužel. A
    my na to máme jednoznačně jiný názor. My si myslíme, že hlavní problém byl, že
    se nehlásily ty kauzy, co se vyšetřovaly. '
  - 'Ale já jsem přišel na ty interpelace, tak už to nebudu rozvádět. Děkuji a na
    shledanou! (Veselost. Potlesk v části sálu.) '
  - ' '
  - 'Místopředseda PSP Petr Gazdík: Faktická poznámka. Nejprve pan předseda Kalousek,
    po něm pan poslanec Blažek, po něm pan poslanec Dolejš. Prosím, pane poslanče,
    vaše dvě minuty. '
  - ' '
  - 'Poslanec Miroslav Kalousek: Pane ministře, nepochybně na to máte v rámci přednostního
    práva právo. Přesto vás prosím, nechme si vaše zjevné daňové podvody na mimořádnou
    schůzi, kterou poslanecké kluby TOP 09 a ODS svolají, tam budete mít veškerý prostor
    k těm košatým vyjádřením, kterými nás teď obdařujete. Ale teď neodvádějte pozornost
    od práce vyšetřovací komise. O totéž chci poprosit další kolegy. Daňové podvody,
    dluhopisy, zneužívání práva a využívání práva, to všechno si nechme na mimořádnou
    schůzi, která bude svolána. A teď pojďme nezesměšňovat nebo nezlehčovat práci
    našich kolegů, kteří odvedli profesionální práci, předložili nám svoji zprávu.
    My bychom ji měli projednat a přijmout usnesení. Děkuji. '
  - ' '
  - 'Místopředseda PSP Petr Gazdík: Děkuji. Pan poslanec Blažek, jeho faktická poznámka.
    Po něm pan poslanec Dolejš. '
  - ' '
  - 'Poslanec Pavel Blažek: Děkuji za slovo. No tak to je těžká reakce. (Se smíchem:)
    Pane ministře, já bych nechtěl být vaší milou, protože ve 12 jsem byl české Palermo,
    v 16.38 mě máte rád, tak abych se bál, co bude za dvě hodiny! (Smích.) Ale já
    nechci zlehčovat tu debatu. '
  - 'Já z té vaší řeči si dovolím vypíchnout - vy jste jmenoval ROP Severozápad. Já
    bych rád zdůraznil poslancům za hnutí ANO a vlastně i vám, že tím, co se odehrálo
    myslím v prosinci, to zatýkání, které probíhalo v této věci, tak je to takový
    malý důkaz toho, že ta reorganizace nezabránila pokračování nějakých stíhání a
    podobně. To už dělala ta nová centrála, a udělala to, jako by žádné změny v policii
    nebyly. Takže tady vidíte důkaz toho, že to ničemu nezabránilo a zatýkalo se do
    aleluja.  '
  Poslanec Miloš Babiš:
  - '

    A poslední věc. A ta je naprosto nelogická. My jsme i podporovali jeden pozměňovací
    návrh, který ulevoval e-shopům. Bohužel pan ministr financí spojil hlasování o
    e-shopech s marketingovým trikem 250 tisíc a paušální daň, což se týká pouze desítek
    osob. A nebylo to hlasování zvlášť. Ale logicky a systémový přístup je vyjmout
    všechny platby kartou. A to jste, pane ministře zemědělství, opět nepodpořil.
    (Potlesk zprava.) '
  - ' '
  - 'Místopředseda PSP Petr Gazdík: Děkuji panu předsedovi. Teď k hlasování paní poslankyně
    Kovářová. Prosím, paní poslankyně. Po ní pan předseda Laudát. '
  - ' '
  - 'Poslankyně Věra Kovářová: Ráda bych uvedla pro stenozáznam, že jsem při posledním
    hlasování číslo 136 hlasovala ne, na sjetině mám ano. Nezpochybňuji hlasování. '
  - ' '
  - 'Místopředseda PSP Petr Gazdík: Děkuji. Pan předseda Laudát, po něm pan ministr
    Babiš. Obě přednostní práva. Prosím, pane předsedo. '
  - ' '
  - 'Poslanec František Laudát: Děkuji za slovo. K panu Jurečkovi, klasickému to členu
    KDU-ČSL, u kterého nevíte, co od něj vlastně můžete čekat. Jeden den slevu na
    daních, druhý den napálení daní nahoře. Skutečně je lepší, že tady snad ani není.
    Aspoň nepůsobí tolik škody. '
  - 'K panu ministrovi financí. Mně je líto, že se dostáváme do naprosto neuvěřitelné
    věci, že to, že v krizi se zvednou daně, aby se zastavilo zadlužování, aby byly
    peníze na penzijní reformu, a zcela adresně tady bylo tisíckrát řečeno, že je
    to na to, aby průběžný systém nepřišel o finance, a už je nepředstavitelné, už
    se mluví o rozpočtové bombě, když v několikaletém cyklu ekonomického růstu si
    ministr financí nedokáže představit, že daně zase aspoň o něco snížíme. '
  - 'Zaplevelujete celý daňový řád dalšími výjimkami, jednou, druhou, padesátou. Nabíráte
    armády úředníků, pak samozřejmě když přidáte 32 tisíc státních zaměstnanců za
    tři a půl roku, tak se nemůžeme divit, že si to už nedokážete představit. Já si
    dokážu představit, že se daně sníží, že se nechají lidem peníze, protože oni sami
    nejlépe vědí, ne armády úředníků, ale lidé vědí, jestli mají peníze investovat,
    jestli si mají pořídit luxusnější bydlení. Každý ať si svůj život řídí podle sebe.
    Tady řada z vás nedávno podpořila omezení prodejní doby nad 200 metrů čtverečních.
    Vy jste dramaticky v některých lokalitách poškodili služby, na které si lidé zvykli.
    My jsme vás na to upozorňovali, že můžete poškodit i velmi potřebné služby, jako
    jsou lékárny. Teď jste to dramaticky zhoršili. Proč to děláte? Proč nenecháte,
    aby svůj život lidé plánovali sami? Je mi to líto. '
  - 'Co se týká útoku na pana Kučeru, já ho vyzývám, aby se neomlouval. Byl to jistý
    pan Andrej Babiš, který objížděl republiku a na náměstích pokřikoval, kolik dal
    Kalousek miliard daňových úlev. Nedal žádné. Je to vždycky za formální pochybení.
    A přesto jsme byli atakováni. 600 mld., jestli si pamatujete, údajně předchozí
    vlády rozkrádaly. Jestli někde 600 mld. někdo rozkrádal, tak kde jsou teď. To
    byste mohli dát daně 5 % a možná by ještě byly rozpočtové přebytky, kdyby to byla
    pravda. Stačí se jenom vrátit o tři čtyři roky zpátky, co jste všechno pokřikovali
    po náměstích. A za to byste se měli veřejnosti omluvit, protože svou činností,
    svým chováním k veřejným financím jste dokázali, že jste lhali. (Potlesk z řad
    poslanců TOP 09.) '
  - ' '
  - 'Místopředseda PSP Petr Gazdík: Děkuji. Než dám slovo panu ministru Babišovi,
    ještě mám dvě hlasování. Nejprve pan poslanec Miloš Babiš a pan poslanec Koskuba
    k hlasování. Je to tak? '
  - ' '
  - 'Poslanec Miloš Babiš: Děkuji za slovo. Chtěl bych se vyjádřit kvůli stenozáznamu
    k hlasování 121. Hlasoval jsem ne, a na sjetině mám ano. Děkuji. '
  - ' '
  - 'Místopředseda PSP Petr Gazdík: Nezpochybňujete hlasování, jenom pro stenozáznam.
    Ano, děkuji. Pan poslanec Koskuba k hlasování. Prosím, pane poslanče. '
  - ' '
  - 'Poslanec Jiří Koskuba: Děkuji, pane místopředsedo. Přibližně totéž, ale v hlasování
    122. Hlasoval jsem ano, na sjetině je ne. Hlasování nezpochybňuji. Děkuji. '
  - ' '
  - 'Místopředseda PSP Petr Gazdík: Děkuji. Nyní je přihlášen pan ministr Andrej Babiš.
    Prosím, pane ministře, máte slovo. (V sále je hluk a neklid.) '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Omlouvám
    se, ale fakt musím vystoupit, protože to považuji za skandální. To, že poslanec
    Kalousek je notorický lhář, a znovu opakuji, je to notorický lhář, který tady
    vykládal o biopalivech, že někdo dostal pět miliard. '
  - ' '
  - 'Místopředseda PSP Petr Gazdík: Pane poslanče, já vás velmi prosím, abyste neosočoval
    kolegy. Děkuji. '
  - ' '
  - 'Místopředseda vlády ČR a ministr financí Andrej Babiš: Já říkám, že pan poslanec
    Kalousek lže. Lže znovu, lže celý život, lhal stále o biopalivech - 5 mld. Kde
    je těch 5 mld.? Za minulý rok podpora státu v biopalivech je 30 mil. korun. Všechny
    výrobci zkrachovali, protože ten byznys se musí dotovat. Pan poslanec Kalousek
    odchází. Škoda. '
  - 'A já znovu opakuji, že pan Kučera je sprostý lhář, protože pan Kučera v rámci
    projednávání lex Babiš řekl, že Andrej Babiš, ministr financí, udělil výjimku
    svým firmám z holdingu Agrofert za 1,56 mld. korun. A to je sprostá lež! Protože
    já za prvé jsem nikomu žádnou výjimku nepřidělil. A pokud pan poslanec Kučera
    si plete daňové pobídky, tak daňové pobídky, které dostala jedna moje firma PREO
    za to, že postavila fabriku za 1,7 mld. korun a zaměstnala stovky lidí, tak je
    dostala v červnu 2007, pane poslanče, a v dubnu 2013. A ministr financí o tom
    nerozhoduje. Ale ten ministr financí tehdy byl Kalousek. Váš Kalousek mi přihrál
    daňovou pobídku? Tak přestaňte lhát! Vy tady permanentně lžete, já na ta nereaguji,
    ale toto je přes čáru. Toto je totálně přes čáru. A já to zásadně odmítám. Já
    jsem si nikdy nic nepřihrál! Takže přestaňte lhát! A samozřejmě Kalousek lže znovu.
    To se dá dohledat. A já budu trvat na tom, abyste se omluvil, protože je to sprostá
    lež. A pan Kalousek to znovu zopakoval, že si já něco přihrávám. Standardní daňové
    pobídky rozhoduje CzechInvest, Ministerstvo průmyslu, a ne ministr financí. Takže
    to je další lež. '
  - 'Takže bych si vyprosil, když už malé lži nebudu komentovat, ale toto je megalež
    a sprostá lež a podrazácká lež. A já vás vyzvu, abyste se omluvil. Pokud se neomluvíte,
    tak vás budu žalovat! '
  - ' '
  - 'Místopředseda PSP Petr Gazdík: Děkuji panu ministrovi. To byl zatím poslední
    s přednostním právem. A my budeme pokračovat dalším bodem. '
  - 'Prosím, aby místo u stolku zpravodajů zaujal za navrhovatele ministr kultury
    Daniel Herman a zpravodaj garančního výboru pro vědu, vzdělání, kulturu, mládež
    a tělovýchovu pan poslanec Roman Procházka. Návrh na zamítnutí a pozměňovací návrhy
    jsou uvedeny ve sněmovním tisku 724/6, který byl doručen dne 10. listopadu 2016.
    Usnesení garančního výboru pak bylo doručeno jako sněmovní tisk 724/7. '
  - 'Nyní se táži navrhovatele, zda má zájem vystoupit před otevřením rozpravy. Pane
    ministře, prosím, máte slovo.  '
55. schůze:
  Místopředseda vlády ČR a ministr financí Andrej Babiš:
  - ' '
  - 'Místopředseda PSP Jan Bartošek: Já se omlouvám, ale požádám vás, poslanci a poslankyně,
    abyste nepokřikovali. '
  - ' '
  - 'Místopředseda vlády ČR a ministr financí Andrej Babiš: - zaplatily za posledních
    deset let 23 miliard daní a odvodů. Tak nechť nám pan poslanec Kalousek ukáže
    svoje daňové přiznání. Kde vzal peníze na byt. Kde vlastně bydlí? Bere ještě náhrady?
    Nebo jak to vlastně má? Jaké má majetky? Já jsem to ukázal jako jediný (pobavení
    v sále), jako jediný politik od revoluce jsem to ukázal. Nevím, co se směje. Možná
    soláry, pane kolego Urbane, byste mohl ukázat. Nevím, jestli to máte na Kypru
    nebo kde. Takže zkuste taky ukázat vaše daňové přiznání. '
  - ' '
  - 'Místopředseda PSP Jan Bartošek: Pouze mým prostřednictvím oslovujte prosím poslance. '
  - ' '
  - 'Místopředseda vlády ČR a ministr financí Andrej Babiš: Nejen když nastupujete
    sem a tváříte se, že ten systém... Díky lex Babiš jedna konečně noví poslanci
    budou ukazovat majetek. Když jsme sem nastupovali, 2014, tak všichni říkáte, že
    máte daňové přiznání, ale jaké? Jen za to období, co jsme tady. Ale předtím lidi
    nevědí, co máte. '
  - 'Takže mně je strašně zábavné, když úředník pan Kalousek, úředník 27 let, říká,
    že já dělám daňové podvody. Já jsem odvedl daně 350 milionů. Moje firmy 23 miliard.
    A nechť tedy ukáže i pan Kalousek, jaký má majetek. Já nevím, kam nosili ty provize
    za gripeny, casy a kde Háva mu to skladuje, jestli v Rakousku nebo ve Švýcarsku.
    Kde to všechno má, co tady nakradl za ta léta. To by bylo zajímavé vědět. Proto
    by bylo dobré, kdyby - '
  - ' '
  - 'Místopředseda PSP Jan Bartošek: Já vás požádám, pane vicepremiére, říkat o někom,
    že něco nakradl, bez toho, že by byl odsouzen, a za předpokladu, že zde ten poslanec
    není... '
  - ' '
  - 'Místopředseda vlády ČR a ministr financí Andrej Babiš: Pan Kalousek o mně říká,
    že dělám daňové podvody, pane předsedo. Já žádné daňové podvody nedělám. Tak jste
    ho měl upozornit, nechť neříká, že já mám daňové podvody. Měřte každému stejně. '
  - ' '
  - 'Místopředseda PSP Jan Bartošek: Pouze pro pořádek říkám, že pan poslanec není
    v sále, ale jinak pokračujte. '
  - ' '
  - 'Místopředseda vlády ČR a ministr financí Andrej Babiš: To je jedno. Tak nechť
    přijde. '
  - 'Takže já jenom říkám, že to bude další šaškárna. Já tomu rozumím. Pan Kalousek
    udělal špatný zákon a všichni jste ho mohli opravit. Tady máte tu sjetinu, kdo
    jak hlasoval v březnu 2012. Že jste to neudělali? Teď byla další možnost, ale
    paní poslankyně Kovářová nechce, aby ti emitenti. Já nenavrhuji zdanění korunových
    dluhopisů. Já navrhuji zdanění dluhopisů, které emitovaly firmy, s kterými jsou
    fyzické osoby propojeny. Nevím, co je na tom špatného. Nebo ti další, kteří mají
    ty dluhopisy, vám to nedovolí, aby se to zdanilo? Fakt tomu nerozumím. Každému
    by se mělo měřit stejně, pokud váš šéf tady někoho obviňuje. Takže je to škoda,
    mohli jsme to udělat a je mi to strašně líto. Když budete zítra projednávat ten
    bod, tak já budu strašně rád, když se další politici přidají a ukážou občanům
    za posledních dvacet let svoje daňové přiznání a majetky, tak jak jsem to udělal
    já. Děkuju. '
  - ' '
  - 'Místopředseda PSP Jan Bartošek: Já vám také děkuji. S přednostním právem se hlásí
    pan předseda Sklenák. Prosím. '
  - ' '
  - 'Poslanec Roman Sklenák: Já jsem teď moc nepochopil to vystoupení. Pan ministr
    Babiš měl zřejmě připravený proslov do bodu paní kolegyně Kovářové, a protože
    jej stáhla, tak to musel uplatnit. Je to docela smutné, když ministr financí,
    který se chlubí tím... (Řečníka ruší poslanec Urban, který hovoří k ministru Babišovi
    u vládní lavice.) '
  - ' '
  - 'Místopředseda PSP Jan Bartošek: Já se omlouvám, pane poslanče. V případě, že
    máte potřebu řešit některé věci, řešte je v předsálí, ať není rušen ten, kdo mluví.
    Prosím. '
  - ' '
  - 'Poslanec Roman Sklenák: Nevím, jestli je to smutné, nebo zábavné, když člen vlády,
    který se chlubí tím, že předkládá nejvíce zákonů ve Sněmovně, tady pláče, že jeden
    poslanecký návrh byl stažen a on kvůli tomu nemůže zdanit výnosy z dluhopisů.
    Já si myslím, pane ministře, že kdybyste to chtěl udělat, tak jste na to měl spoustu
    příležitostí. '
  - 'Ale já jsem se přihlásil kvůli jiné věci. Já vás tady, pane ministře, důrazně,
    se vší vážností žádám, abyste se přestal navážet do poslanců, a zejména tedy do
    poslanců sociální demokracie. Útok na kolegu Urbana už byl opakovaný. A jestli
    tedy máte nějaké důkazy o spojení Urban-soláry-Kypr, tak s tím běžte někam na
    policii, anebo nás tady fakt takhle nenapadejte! Není to možné! Vy jste tady několikrát
    označil několik lidí, že tady sedí zloději! Když jsme vás žádali, abyste byl konkrétní,
    tak to odmítáte říct! Není možné tady bez důkazů na každého plivat a přitom se
    bránit tím, že jsou to útoky na vás! Vás tady nikdo neobviňuje, a jestli tady
    někdo na někoho blije, tak jste to vy! (Potlesk ze strany poslanců sociální demokracie.) '
  - ' '
  - 'Místopředseda PSP Jan Bartošek: Děkuji. S přednostním právem se hlásí pan poslanec
    Laudát. Prosím. '
  - ' '
  - 'Poslanec František Laudát: Děkuji za slovo. Dámy a pánové, mně je to velice líto,
    protože dlouhou dobu tady byl ten návrh změny zákona načten bez Babišova pozměňováku,
    paní kolegyně Kovářová se nemůže bránit. Asi Kalousek nepočítal s tím, že tady
    bude tento proslov, tudíž tady není. Také se nemůže bránit. Já si myslím, že zítra
    ten bod, byť nějak nazvaný, tady bude projednáván, tak dejme na stůl fakta do
    zítřka. Je to jasné. Ono je to sice vedeno tady v těch databázích pod označením
    pozměňovací návrh, který to řešil v únoru 2012 pod hospodářským výborem, ale když
    půjdete do archivu hospodářského výboru, tak tam najdete pozměňovací návrhy předané
    Ministerstvu průmyslu a obchodu ke dni 15. 2. 2012, a na rozdíl od médií vlastněných
    tady panem vicepremiérem, které se zarazily u pozměňovacích návrhů Čechlovský,
    tak bych doporučoval, abyste v této věci dospěli v tom poměrně vícestránkovém
    materiálu na stranu (hledá v materiálu) 12. Tam najdete pozměňovací návrh František
    Laudát a Jan Husák a tam to bylo nějak řešeno. A bylo to na základě toho, že od
    roku 1993 poprvé začaly být korunové dluhopisy bezprecedentně zneužívány. Takže
    bylo zareagováno. Dneska se to provalilo, tak najednou tady bude návěs na pozměňovací
    návrh kolegyně Kovářové, na kterém byla všeobecná politická shoda, tak roubována
    věc, která je velkým politikem. '
  - 'Já se té hádky tady moc neúčastním, ale prosím, pane vicepremiére, vy tím ničíte
    to, co tady kolegyně Kovářová pracně dohadovala půl roku. Děkuji. '
  - ' '
  - 'Místopředseda PSP Jan Bartošek: Děkuji. Žádnou přihlášku s přednostním právem
    nevidím. V tom případě budeme pokračovat podle schváleného programu. Otevírám
    další bod dnešního jednání a tím je '
  - 'V předsálí by měl být přítomen prezident Nejvyššího kontrolního úřadu Miroslava
    Kala, je-li tomu tak. Není tomu tak. V tom případě budeme pokračovat. Stanovisko
    Nejvyššího kontrolního úřadu bylo doručeno jako sněmovní tisk 800/2. Prosím, aby
    se slova ujal místopředseda vlády a ministr financí Andrej Babiš a předložený
    návrh uvedl. Máte slovo. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Dámy
    a pánové, návrh státního závěrečného účtu České republiky za rok 2015 byl zpracován
    podle zákona rozpočtových pravidel číslo 218/2000 Sb., jehož ustanoveními se řídilo
    rozpočtové hospodaření v průběhu roku 2015. Podle tohoto zákona také vláda předložila
    návrh státního závěrečného účtu k projednání v Poslanecké sněmovně. Jeho součástí
    je rovněž návrh na úhradu schodku státního rozpočtu za rok 2015. Návrh státního
    závěrečného účtu projednala vláda České republiky dne 27. dubna 2016 a schválila
    jej usnesením číslo 356 téhož dne.  '
  Poslanec Miloš Babiš:
  - '

    K té sněmovní verzi. Proti stávajícímu stavu, a je to můj názor, jak jsem říkal,
    nějaký čas s tím zákonem pracuji a mám určité drobné zkušenosti, proti stávajícímu
    stavu ta sněmovní verze výrazně, výrazně zmírňuje podmínky pro obce. Je tam vytvořena
    čtvrtá zóna kulturní krajiny, kde jsou podmínky velice proti stávající normě upravené.
    Jsou tam vynechány některé dnes již překonané zákazy. Napadá mě zákaz vyjíždění
    aut mimo silnice nebo rozdělávání ohně. Obce získávají na svém území postavení
    orgánu veřejné správy, účastníka řízení ve věcech, kdy se například projednávají
    opatření obecné povahy, typu, napadá mě, vyhlašování klidových zón, kde ta obec
    je účastníkem řízení. Takže postavení obcí se naopak posiluje ve vztahu k návštěvníkům
    parku. Sněmovní verze ruší ten zakonzervovaný dohled i přístup k zákazu vstupu
    do prvních zón. Tento zákaz padá, to znamená, že návštěvníci parku mohou vstupovat
    i do prvních zón tam, kde je to možné. '
  - 'V čem asi je takový spor, jsou ty klidové zóny. Samozřejmě, klidová zóna v podstatě
    nahrazuje zapovězená území, kam se nesmí vstupovat. Na druhou stranu pokud bude
    přijata sněmovní verze, je tam poměrně velká možnost veřejnosti do toho zasahovat
    jak ze strany obcí, tak odborné veřejnosti. Klidové zóny by neměly být vyhlašovány
    bezúčelně, měly by být tam, kde to je nějakým způsobem odůvodněné. To znamená,
    že ve finále by ta místa, kam se nemůže vstupovat, měla být mnohem menšího rozsahu
    než stávající první zóny, kam se nesmí vstupovat podle stávající úpravy. '
  - 'Další velký spor je o to, kolik procent - zase se bavíme především o Národním
    parku Šumava - parku bude ponecháno takzvaně bez zásahu. Já jsem to nějakým způsobem
    konzultoval, díval jsem se na ty mapy. Ono to vychází, že podle stávající úpravy
    je to nějakých 25 %, což zůstane zachováno i ve stávající, nebo v té sněmovní
    verzi, což je ta první zóna podle toho nového členění. Ta druhá zóna, takzvaně
    přírodě blízká, která by někdy v budoucnu v tom dlouhodobém plánu měla být také
    bezzásahová, nebavíme se o horizontu vyšším desítek let, tak ta tvoří dnes asi
    nějakých 25 % na Šumavě, to znamená, že bychom se ve finále dostali na nějakých
    tuším asi 51 %, což je dikce zk. 15, kdy vlastně převážná část parku by měla být
    jako bezzásahová. Je to vlastně i podmínka toho, aby ten park mohl být kategorizován
    podle mezinárodních měřítek IUCN. Pokud to dlouhodobě nedodržíme, v tom případě
    rezignujme na ambici mít národní parky. '
  - 'Ovšem neznamená to, že by hned od zítřka nebo od doby nabytí účinnosti zákona
    nebo novely zákona se přestalo zasahovat na většině území Národního parku Šumava.
    Není to tak. Naopak, v těch územích, v těch druhých zónách, tam je cílem dosáhnout
    toho, aby stávající lesní porosty byly stabilní, aby tam byla přirozená druhová
    skladba lesa, to znamená převaha listnáčů, a tam je zásah člověka potřebný. Takže
    není pravda to, že by tyto plochy byly ponechány hned po vyhlášení zákona napospas
    a byla poskytnuta pastva kůrovci. To je samozřejmě nesmysl. '
  - 'Já vnímám to, že někteří lidé mají různé představy o tom, jak má vypadat přirozený
    les. Pro některé je nepřijatelné vidět uschlé stromy, které jsou i součástí přirozeného
    lesa, kdy vlastně nějaký koloběh, je tam nějaký vývoj věkový, jsou tam uschlé
    stromy, jsou tam malé stromy, různověký porost to je. Každému se to nemusí líbit,
    ale prostě chceme mít národní parky a to předpokládá, že tam necháme přírodě prostor
    pro to, aby tam probíhaly přírodní procesy. '
  - 'Teď k té senátní verzi. Já vnímám to, že autoři toho textu byli vedeni dobrou
    vírou nebo dobrým úmyslem zlepšit postavení obcí, ještě ho vylepšit nad rámec
    toho, co poskytuje sněmovní verze. Bohužel, když to vezmu z profesního hlediska,
    z legislativního, ten výsledek je poměrně tristní. Já samozřejmě nepodezírám nikoho,
    že tam chtěl skrýt nějaká zadní vrátka pro developery nebo pro nějaké obchodníky
    se dřevem, nicméně některá ustanovení toho zákona se stávají neproveditelnými
    a je tam poměrně velký zmatek. '
  - 'Dám konkrétní příklad. Když to vezmu ve vztahu k obcím, kde vlastně cílem předkladatelů
    senátního návrhu bylo zlepšit jejich postavení, tak v zásadě ustanovení, kde oni
    v zk. 15 zavádějí jako jeden z cílů nebo jeden z účelů národního parku zajistit
    rozvoj obcí, já si nedokážu představit, že by správa národního parku dokázala
    řešit rozvoj obce. To nelze, na to nemají prostředky, není to rozvojová agentura.
    To se zajišťuje prostřednictvím územního plánování. A následně potom na to navazuje
    zk. 18, který říká, že záměry ve čtvrté zóně, v té kulturní krajině, to znamená
    na území obcí, mohou být realizovány pouze v případě, že budou splněny všechny
    účely národního parku, to znamená i ty, které se týkají ochrany přírody a krajiny.
    A v tom případě se stává jakýkoli další rozvoj ve čtvrté zóně nemožný. Já si nedokážu
    představit, že by to bylo možné zkombinovat. Tam je prostě jasný rozpor. '
  - 'Další věci se týkají zk. 15, kde se vynechávají například dlouhodobé cíle, pak
    je na ně zpětně odkazováno v textu, to znamená, že se odkazuje na neexistující
    odstavce, což tam vnáší zmatek. To je další legislativní chyba. '
  - 'Pak tam dochází k takovým bizarním situacím, které bych si dovolil krátce odcitovat,
    kde se například v zk. 15 odst. 3, písm. c) argumentuje, že účelem národního parku
    je též využití území pro vzdělávání, turistiku a rekreaci, pokud to není v rozporu
    s účelem. To znamená, že účelem je něco, co není v rozporu s účelem. Opět nesmyslná
    formulace. To je jedna z mála ukázek. Takových věcí bych tam našel spoustu. '
  - 'Z mého pohledu i ta senátní verze, ačkoliv deklaruje, že posiluje postavení obcí,
    ona ho naopak zmenšuje. '
  - 'Já budu samozřejmě hlasovat pro sněmovní verzi. Myslím si, že je lepší, proběhla
    tady lepší dlouhodobější diskuse, je lepší po legislativní stránce. Tím samozřejmě
    nepopírám to, že bychom někdy v budoucnu mohli diskutovat o tom, jak zlepšit postavení
    obcí, nicméně v tuto chvíli pro senátní verzi hlasovat nemůžu. Patrně většina
    klubů už je asi rozhodnuta, jak bude hlasovat, nicméně jsem chtěl, aby zazněl
    i můj názor z pohledu do určité míry člověka, který s tím zákonem pracuje dlouhou
    dobu. Věřím, že si z toho vezmete nějaké myšlenky. '
  - 'Děkuji vám za pozornost. '
  - ' '
  - 'Místopředseda PSP Vojtěch Filip: Děkuji panu poslanci Václavu Zemkovi. Nyní pan
    poslanec Petr Bendl s faktickou poznámkou. Pokud nebude další faktická poznámka,
    potom pan poslanec Miloš Babiš. Máte slovo, pane poslanče. '
  - ' '
  - 'Poslanec Petr Bendl: Děkuji za slovo. Já jsem vzal schválně faktickou, abych
    nezdržoval, protože už jsme tady bojovali při prvním, druhém i třetím čtení hodně,
    nicméně nedočkal jsem se jedné odpovědi. Já jsem měl jednu zásadní výhradu k návrhu
    zákona a ta se týkala plomb a předkupního práva státu na majetky lidí, kteří v
    daném území a v budoucích zónách bydlí. V okamžiku, kdy stát řekne, že nesmí nikdo
    se svým majetkem vlastně začít obchodovat, nemůže si vzít hypotéku na to, aby
    si případně rozšířil své bydlení a podobně, v okamžiku, kdy stát dá plombu na
    majetky jednotlivých lidí, a ta zóna je pohyblivá, to znamená, že v průběhu let
    se může měnit, zvětšovat, zmenšovat a podobně, tak já jsem chtěl jasnou odpověď,
    jestli ten, kdo tam bydlí, je v zóně a stát mu dá na katastrálním úřadě plombu
    na jeho majetek s předkupním právem, jestli si může vzít obyčejnou hypotéku. Protože
    já si myslím, že nikoliv, takže to je významné omezování lidí, kteří tam bydlí,
    a v podstatě je to vyhánění lidí odtamtud, protože oni už nebudou moci dále rozšiřovat
    své aktivity, případně si zajišťovat bydlení nebo rozšiřovat své podnikatelské
    aktivity uvnitř nemovitosti, která jim patří. '
  - 'Prosím, zkuste mi odpovědět, pane ministře, nebo někdo, kdo obhajujete tento
    návrh zákona, zdali je to pravda, či nikoliv. '
  - ' '
  - 'Místopředseda PSP Vojtěch Filip: Děkuji panu poslanci Petru Bendlovi. Pokračovat
    budeme vystoupením pana poslance Miloše Babiše. Máte slovo, pane poslanče. '
  - ' '
  - 'Poslanec Miloš Babiš: Děkuji za slovo, vážený pane předsedající. Vážené kolegyně,
    vážení kolegové, debata, kterou tu vedeme, bývá prezentována jako spor dvou vzájemně
    se vylučujících koncepcí života v národních parcích. Jak už to bývá, skutečnost
    je mnohem barvitější a mnohem složitější. Jsem si vědom toho, že mluvíme o všech
    čtyřech národních parcích, ale dovolte mi, abych se věnoval pouze Šumavě, kterou
    znám velmi dobře. Nebudu číst sterilní texty o podnicích na Šumavě ani nebudu
    používat zprofanované slovo divočina, ale budu hovořit pouze o tom, co jsem na
    Šumavě za čtyřicet let prožil, za čtyřicet let, kterými prošla Šumava mým srdcem.
    (V sále je značný hluk.)  '
56. schůze:
  Místopředseda vlády ČR a ministr financí Andrej Babiš:
  - '

    Organizační výbor navrhl přikázat předložený návrh k projednání rozpočtovému výboru
    jako garančnímu a já se táži, zda někdo navrhuje, abychom tento tisk přikázali
    jinému výboru jako garančnímu. Vzhledem k tomu, že žádný návrh nevidím, v tom
    případě přistoupíme k hlasování a já přečtu návrh usnesení: Kdo souhlasí s tím,
    aby předložený návrh byl přikázán k projednání rozpočtovému výboru jako garančnímu
    výboru? '
  - ' '
  - 'Zahajuji hlasování a táži se, kdo je pro tento návrh, ať zmáčkne tlačítko a zvedne
    ruku. Kdo je proti tomuto návrhu? '
  - 'Je to hlasování s pořadovým číslem 558, přihlášeno je 122 poslankyň a poslanců,
    pro návrh 93, proti nikdo. Konstatuji, že tento návrh byl přikázán k projednání
    rozpočtovému výboru jako garančnímu výboru. '
  - ' '
  - 'Organizační výbor nenavrhl přikázat tento návrh dalšímu výboru a já se táži,
    zda má někdo návrh na přikázání dalšímu výboru nebo výborům k projednání. Eviduji
    přihlášku pana poslance Böhnische. Prosím. '
  - ' '
  - 'Poslanec Robin Böhnisch: Děkuji za slovo, pane místopředsedo. Protože novela
    se týká možných operací Státního fondu životního prostředí, dovoluji si požádat
    také o to, aby byl tisk přidělen výboru pro životní prostředí. '
  - ' '
  - 'Místopředseda PSP Jan Bartošek: Děkuji. Ještě někdo má návrh na přikázání výboru?
    Nevidím, v tom případě dám hlasovat. Nejprve eviduji žádost o odhlášení. Já vás
    tedy všechny odhlásím a požádám vás, abyste se všichni přihlásili svými kartami. '
  - ' '
  - 'Je zde návrh, abychom daný tisk přikázali výboru pro životní prostředí. '
  - 'Zahajuji hlasování a táži se, kdo je pro tento návrh, ať zmáčkne tlačítko a zvedne
    ruku. Kdo je proti tomuto návrhu? '
  - 'Je to hlasování s pořadovým číslem 559, přihlášeno je 105 poslankyň a poslanců,
    pro návrh 57, proti 33. Konstatuji, že s tímto návrhem byl vysloven souhlas a
    přikázali jsme tento tisk ještě k projednání výboru pro životní prostředí. '
  - ' '
  - 'Chci se zeptat, ano, proběhne kontrola hlasování, takže vás požádám o chvíli
    trpělivosti. (Po chvíli posl. Schwarz avizuje, že ve je v pořádku.) Hlasování
    bylo v pořádku, v tom případě budeme pokračovat. A vzhledem k tomu, že zazněl
    návrh na zkrácení lhůty na projednání o 30 dnů, tedy na 30 dnů, takže dám hlasovat
    o zkrácení této lhůty. '
  - ' '
  - 'Zahajuji hlasování a táži, kdo je pro zkrácení lhůty k projednávání na 30 dnů,
    ať zmáčkne tlačítko a zvedne ruku. Kdo je proti tomuto návrhu? '
  - 'Je to hlasování s pořadovým číslem 560, přihlášeno je 109 poslankyň a poslanců,
    pro návrh 75, proti 8. Konstatuji, že s návrhem byl vysloven souhlas a lhůta na
    projednání byla zkrácena na 30 dnů. '
  - ' '
  - 'Já vám děkuji a končím projednávání tohoto bodu. '
  - ' '
  - 'A otevírám další bod dnešního jednání a tím je '
  - 'A z pověření vlády předložený návrh uvede místopředseda vlády a ministr financí
    Andrej Babiš. Prosím, pane ministře, ujměte se slova. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Vážený
    pane předsedající, vážené dámy, vážení pánové, dovolte mi, abych stručně uvedl
    vládní návrh zákona, kterým se mění zákon o bankách a zákon o spořitelních a úvěrních
    družstvech. Návrh přináší jednak změny technického charakteru, a to jak v podobě
    zpřesnění znění některých ustanovení s cílem usnadnit výklad zákona, tak také
    v podobě terminologických úprav s cílem harmonizace s ostatními sektorovými zákony
    na finančním trhu. Současně se provádí některé věcné úpravy, přičemž zmíním dvě
    nejdůležitější. '
  - 'Za prvé. Návrh zavádí systém sdílení informací o kybernetických útocích mezi
    bankami. Jedná se o preventivní nástroj v oblasti kybernetické bezpečnosti. Tento
    nový systém bude provozovat Česká národní banka, náklady na jeho vytvoření a provoz
    budou hradit jeho účastníci, tedy banky. Iniciativa ke zřízení tohoto systému
    vzešla z diskuze mezi bankami a ČNB a je všemi zúčastněnými podporována. Považuji
    za důležité zdůraznit, že návrh nezasahuje do oblasti upravené zákonem o kybernetické
    bezpečnosti. '
  - 'Návrh posiluje ochranu klientů bank v případě, kdy dochází k přeměnám či jakékoliv
    dispozici s obchodním závodem banky nebo jeho částí. Konkrétně zajistí poskytnutí
    relevantních informací klientům a dále pak některým z nich nově přinese možnost
    okamžitě si svůj vklad vybrat bez sankce. Vzhledem k tomu, že se jedná o poměrně
    významné změny z hlediska zajištění bezpečnosti informačních a komunikačních systémů
    subjektů v bankovním sektoru a ochrany spotřebitelů, považuji za žádoucí, aby
    návrh zákona byl Poslaneckou sněmovnou schválen do konce tohoto volebního období.
    Z tohoto důvodu považuji za vhodné, aby byla lhůta pro projednání návrhu zákona
    ve výborech zkrácena na 30 dnů. '
  - 'Vážený pane předsedo, kolegyně, kolegové, žádám vás o vyslovení souhlasu s návrhem
    tohoto zákona a děkuji vám za pozornost. '
  - ' '
  - 'Místopředseda PSP Jan Bartošek: Já vám děkuji, pane ministře, akorát vás pak
    požádám, aby návrh na zkrácení lhůty zazněl v obecné rozpravě, abychom o něm mohli
    hlasovat. '
  - 'Teď jsem obdržel omluvu, že dnes po zbytek jednacího dne z pracovních důvodů
    se omlouvá pan poslanec Jaroslav Klaška, a vzhledem k tomu, že byl určen jako
    zpravodaj pro prvé čtení, tak se táži předsedy rozpočtového výboru, zda bude zpravodaj
    pro prvé čtení. (Ano, souhlasí.) Já vám moc děkuji za vstřícnost, pane předsedo.
    A vzhledem k tomu, že se jedná o změnu zpravodaje pro prvé čtení, budu o něm muset
    nechat hlasovat. '
  - ' '
  - 'Zahájil jsem hlasování a táži se, kdo souhlasí se změnou zpravodaje pro prvé
    čtení, aby se jím stal poslanec pan Václav Votava, předseda rozpočtového výboru,
    ať zmáčkne tlačítko a zvedne ruku. Kdo je proti návrhu? '
  - 'Je to hlasování s pořadovým číslem 561, přihlášeno je 109 poslankyň a poslanců,
    pro návrh 86, proti žádný. S návrhem byl vysloven souhlas. '
  - ' '
  - 'A já vás požádám, pane zpravodaji, abyste se ujal slova. Prosím. '
  - ' '
  - 'Poslanec Václav Votava: Děkuji za slovo, pane místopředsedo. Kolegyně, kolegové,
    jsem vstřícnost sama, nicméně samozřejmě může se stát, že pan kolega již nepočítal
    s tím, nebo má nějaké vážné důvody a nemůže se ujmout sám zpravodajování, takže
    se toho ujmu. Pan ministr tady myslím důkladně odůvodnil tento návrh zákona, takže
    není potřeba, abych dál o něm hovořil. Samozřejmě doporučuji propuštění do druhého
    čtení a budu potom navrhovat i zkrácení lhůt pro projednání ve výborech. Děkuji. '
  - ' '
  - 'Místopředseda PSP Jan Bartošek: Já vám děkuji, pane zpravodaji. Otevírám obecnou
    rozpravu a táži se, kdo se do ní hlásí. Žádnou přihlášku neeviduji. Je-li tomu
    tak, tak končím obecnou rozpravu a táži se pana navrhovatele a zpravodaje o závěrečné
    slovo. (Posl. Votava si přeje navrhnout zkrácení lhůty.) Vzhledem k tomu, že nezazněl
    návrh na zkrácení, je důležité, aby byla otevřena opět rozprava, a požádám o vystoupení
    některého z ministrů, aby byla otevřena rozprava a bylo možno načíst zkrácení
    lhůty. '
  - ' '
  - 'Místopředseda vlády ČR a ministr financí Andrej Babiš: Dovoluji si požádat o
    otevření rozpravy. Děkuji. '
  - ' '
  - 'Místopředseda PSP Jan Bartošek: Děkuji. Já tedy otevírám rozpravu a požádám pana
    zpravodaje, aby se ujal slova. '
  - ' '
  - 'Poslanec Václav Votava: Děkuji za slovo. Pane místopředsedo, omlouvám se za toto
    nedopatření. Navrhuji, aby byla zkrácena lhůta na projednání ve výborech o 30
    dnů, tedy na 30 dnů. '
  - ' '
  - 'Místopředseda PSP Jan Bartošek: Děkuji. Táži se tedy ještě jednou, zda se někdo
    hlásí do obecné rozpravy. Nevidím, obecnou rozpravu končím. Předpokládám, že zájem
    o závěrečné slovo nebude tak jako při předchozím ukončení rozpravy. Nyní se tedy
    budeme zabývat návrhem na přikázání výborům k projednání a nejprve rozhodneme
    o přikázání garančnímu výboru.  '
57. schůze: {}
58. schůze:
  Místopředseda vlády ČR a ministr financí Andrej Babiš:
  - ' '
  - 'Poslanec Michal Kučera: Vážený pane předsedo, vážení členové vlády, vážené kolegyně,
    vážení kolegové, dovolte mi, abych se za klub poslanců TOP 09 vyjádřil k programu
    této schůze, tedy k zneužívání moci ministrem financí Andrejem Babišem vůči nezávislým
    institucím v demokratické společnosti. '
  - 'Už ze samotného názvu programu dnešní schůze doslova běhá mráz po zádech. Je
    to právě zneužití moci, kterým Andrej Babiš přivedl naši zemi do krize. A je třeba
    říct, že současná krize není pouze krizí této vládní koalice, ale je především
    krizí demokracie, krizí, kterou jsme tady od pádu komunistického režimu zřejmě
    nezažili. Ohýbána je morálka, jsou tady ohýbány zákony, je tady ohýbána dokonce
    i samotná Ústava. To, co v naší zemi prosazoval pan prezident Václav Havel, tedy
    boj za lidská práva a hlavně za vyšší společenskou morálku, a tedy to, čím si
    také Česká republika zajistila respekt v celém demokratickém světě, je dnes pošlapáno
    současným prezidentem Zemanem a ministrem Andrejem Babišem. '
  - 'Prezidentu republiky je milejší návštěva komunistické Číny nežli zajištění politické
    stability ve vlastní zemi a ministru financí krytí svých daňových podvodů před
    prosperitou celé společnosti, nemluvě o některých soukromoprávních médiích, ve
    kterých jsou prezentovány názory jednoho politického subjektu za účelem poškození
    svých politických konkurentů, ačkoliv je to jejich vlastníkem popíráno. Vím, že
    se to zdá jako klišé, ale nejedná se o nic menšího než o souboj dobra a zla, souboj
    demokracie a oligarchie. Dnes už je snad všem jasné, že Miloš Zeman a Andrej Babiš
    jedni jsou. Jsou nerozdělitelní souputníci z dob nomenklaturního socialismu, z
    dob socialistických prognostických ústavů a podniků zahraničního obchodu. Kdo
    si myslel, že tito lidé zmizeli nenávratně v minulosti, tak se šeredně mýlil. '
  - 'Za TOP 09 mohu říci, že jsme v našem postoji konzistentní ať už k působení prezidenta
    Zemana, tak k působení Andreje Babiše ve vládě České republiky, a to od jejího
    samého počátku. Je třeba připomenout, že Andreje Babiše do křesla ministra financí
    nezvolil lid, ale byl tam jmenován po dohodě sociálních demokratů a lidovců, a
    to i přesto, že od samého začátku Andrej Babiš byl v jasném střetu zájmu a bylo
    jen otázkou času, kdy dospěje vláda hnutí ANO, ČSSD a strany lidové do krize,
    která je dnes už krizí nejen vládní, ale i krizí celospolečenskou a krizí morálky.
    Za to nese plnou odpovědnost nejen Andrej Babiš a hnutí ANO, ale také ČSSD a strana
    lidová. '
  - 'Dovolte mi však dát tomuto mému projevu trochu širší souvislosti a porozhlédnout
    se po okolních evropských zemích, tedy po zemích staré Evropy, které jsme měli
    společně s panem prezidentem Havlem po roce 1989 za vzor demokracie. Připomenu
    tady Karla-Theodora zu Guttenberga, který rezignoval v březnu 2011 jako německý
    ministr obrany kvůli opsání části své dizertační práce. Připomenu pana Christiana
    Wulffa, německého prezidenta, který v únoru roku 2012 rezignoval kvůli nejasnostem
    ohledně půjčky na dům a nátlaku na deník Bild, aby tyto citlivé informace nezveřejňoval.
    Připomenu tady pana Hanse Petera Fridricha, bývalého německého ministra zemědělství,
    který v únoru roku 2014 rezignoval v souvislosti se zneužitím svého postavení
    a přístupu k informacím, kdy sdělil ještě jako ministr vnitra informace týkající
    se vyšetřování opozičního poslance za SPD. A samozřejmě musím zmínit taky pana
    José Manuela Soriu, španělského ministra průmyslu, který v dubnu 2016 rezignoval
    kvůli vlastnickým podílům ve firmách sídlících v daňových rájích. A nakonec nesmím
    zapomenout na Bruno Le Rouxe, francouzského ministra vnitra, který v březnu roku
    2017 rezignoval kvůli podezření, že ještě jako řadový poslanec zaměstnával v průběhu
    letních prázdnin své dcery jako parlamentní asistentky. '
  - 'A pak je tady ještě jedna země. V té zemi je možné, aby byl součástí vlády a
    ministrem financí člověk, který byl údajně spolupracovníkem StB, a nemůže tak
    získat lustrační osvědčení; je v permanentním střetu zájmu například při schvalování
    podpory biopaliv či dotační podpory zemědělství; dosadil do státních orgánů osoby,
    které jsou ve střetu zájmů a kryjí jeho podnikání; je vyšetřován z dotačního podvodu,
    kterého se dopustil pravděpodobně při stavbě svého rekreačního areálu; který nedokázal
    vysvětlit, kde získal finance na nákup korunových dluhopisů; který nákupem korunových
    dluhopisů se patrně dopustil krácení daní; který patrně ovlivňuje svá média a
    objednává si mediální likvidaci svých politických oponentů; a který patrně nahlíží
    do živých policejních spisů a shromažďuje utajované skutečnosti, čímž patrně páchá
    dokonce trestnou činnost. A samozřejmě úplně na závěr - ovlivňuje jmenování vysoce
    postavených osob. Politik, který není ochoten rezignovat a drží se svého postu
    i za cenu mezinárodní ostudy a pošlapání morálky. Jistě tušíte, o jaké zemi mluvím.
    Ne, není to žádný postsovětský satelit ze Střední Asie. Tou zemí je, vážené kolegyně
    a vážení kolegové, bohužel Česká republika. '
  - 'Je to více než rok, kdy jsme se zde naposledy sešli pouze a jen kvůli Andreji
    Babišovi. Je to více než rok, kdy měl premiér Bohuslav Sobotka jasnou příležitost
    ministra financí odvolat. Tuto možnost však nevyužil. Jaké to má následky? Nyní
    stojíme před ještě mnohem většími kauzami. Nejen kauzou krácení daní při nákupu
    korunových dluhopisů, ale především kauzami objednávek dehonestace politických
    konkurentů ve vlastních médiích či nahlížení do živých policejních spisů. '
  - 'Předně musím říct, že považuji přinejmenším za neslušné, jak se pan ministr vyjadřuje
    na dosud zveřejněných nahrávkách na adresu svých koaličních partnerů. Tento problém
    však vnímám jaksi v lidské rovině, kdy pan ministr financí pouze dává najevo,
    jak lidmi okolo sebe pohrdá a jak si je jistý tím, že všechno lze koupit, jde
    pouze o cenu. '
  - 'V čistě morální rovině pak vnímám zneužití informací k poškození konkurentů v
    době - cituji - socanského sjezdu a před parlamentními volbami. A to už pomíjím,
    jakým slovem označuje své zaměstnance. To tady skutečně ani nemohu reprodukovat.
    Za zásadní však považuji informace, které vyplývají z dalších zveřejněných nahrávek
    a které lze s největší pravděpodobností označit za trestný čin. Předně trestný
    čin nepřekážení trestnému činu, tedy že ačkoliv měly zúčastněné osoby důvodné
    podezření na nekalé jednání, tak jej nenahlásily orgánům činným v trestním řízení,
    popřípadě se dopustily trestného činu v přípravě, kdy mohlo dojít k plánování
    vydírání dotčených osob. Naprosto šokující jsou pak informace, že měl ministr
    financí k dispozici tzv. živý spis z vyšetřování, i jeho vztahy se všem dobře
    známým plukovníkem Robertem Šlachtou. '
  - 'Vážené kolegyně, vážení kolegové, jsem přesvědčen, že tato situace má pouze jedno
    jediné východisko. Tím východiskem je odvolání pana ministra financí Andreje Babiše
    z vlády České republiky a odchod - a to zdůrazňuji - a odchod Andreje Babiše z
    veřejného života, tedy tak jak je to běžné v západoevropských demokraciích. Proto
    TOP 09 podporuje poslední krok pana premiéra Bohuslava Sobotky, který již doručil
    panu prezidentovi návrh na odvolání Andreje Babiše, a vyzýváme prezidenta republiky
    Miloše Zemana, aby dle zvyklostí, dosavadní praxe a základního pramene českého
    práva, tedy Ústavy České republiky, neodkladně konal a odvolal ministra financí.
    Současně požadujeme, aby na Ministerstvo financí nebyl jmenován nikdo, kdo má
    vazby na Agrofert, hnutí ANO nebo osobu Andreje Babiše. '
  - 'Vážené dámy, vážení pánové, doufám, že v usnesení přijmeme témata z mého projevu.
    Děkuji vám. (Potlesk poslanců na pravé straně sálu.) '
  - ' '
  - 'Předseda PSP Jan Hamáček: Děkuji. Prosím pana ministra financí, po něm pan předseda
    klubu ANO. Stahuje svoji přihlášku. V tom případě se připraví pan předseda Kováčik.  '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Vážený
    pane předsedající, vážené kolegyně, vážení kolegové, vážené dámy, vážení pánové
    a hlavně občané. Já jsem sem hlavně přišel proto, abych se snažil vysvětlit lidem,
    co se vlastně v naší zemi děje. '
59. schůze: {}
6. schůze:
  Místopředseda vlády ČR a ministr financí Andrej Babiš:
  - ' '
  - 'Poslanec Jiří Dolejš: Já nemám ambici se vsouvat do tohoto duelu bývalého a budoucího,
    resp. designovaného ministra. Já jsem chtěl jenom poznamenat - za prvé ti, kteří
    věří, že co Brusel činí, dobře činí, je to možná, ale možná byste se až divili,
    jak v rámci implementace se na podobné normy navěsí bych řekl českých domácích
    zlepšováků. To se prostě stává. '
  - 'Za druhé, pokud kolegové na pravici nestáhnou své veto, tak s tím asi moc nenaděláme,
    takže mi nezbývá než připomenout, že asi ten oprávněný výbor, který by to především
    měl projednat, je rozpočtový výbor. Takže bych rovnou navrhl projednání v rozpočtovém
    výboru. Děkuji. '
  - ' '
  - 'Předseda PSP Jan Hamáček: Děkuji. Pan ministr Dienstbier, potom pan místopředseda
    vlády Babiš. '
  - ' '
  - 'Ministr vlády ČR Jiří Dienstbier  Vážený pane předsedo, paní poslankyně, páni
    poslanci, moje poznámka je spíše faktická, protože se tady začalo mluvit o tom,
    co musíme, nebo nemusíme díky tomu, že to přišlo z Evropy. Já bych chtěl upozornit,
    že Evropa nám sama o sobě nic nenařizuje, protože my jsme součástí Evropské unie.
    A pokud tady projednáváme jakoukoliv transpozici, včetně této, tak je to pravděpodobně
    proto, že tehdejší ministr financí na Radě ministrů financí pro toto hlasoval
    a tento závazek převzal. Takže to jsme si nařídili my sami jako součást Evropské
    unie provádět transpozici příslušných právních norem. (Potlesk části poslanců.) '
  - ' '
  - 'Předseda PSP Jan Hamáček: Pan ministr financí má slovo, potom pan předseda Kalousek. '
  - ' '
  - 'Místopředseda vlády ČR a ministr financí Andrej Babiš: Já chci říci, že skutečně
    obdivuji politickou obratnost pana Kalouska, který mluví o zájmu občanů. Já myslím,
    že občané této země sledují politickou kariéru pana Kalouska od roku 1994 - nebo
    nevím, kdy schvaloval ty padáky - a jeho celkový vývoj. Určitě jsou všichni dojati
    a utřeli slzu a určitě teď jsou... To blaho, které pan ministr má na mysli, nám
    ukázal v minulých letech. Proto TOP 09 měla tolik hlasů ve volbách, kolik měla. '
  - 'Dnes už k tomu nebudu vystupovat. (Potlesk poslanců hnutí ANO.) '
  - ' '
  - 'Předseda PSP Jan Hamáček: Pan předseda Kalousek má slovo. '
  - ' '
  - 'Poslanec Miroslav Kalousek: Ano, děkuji. Já jsem se přihlásil k poznámce pana
    ministra Dienstbiera. K poznámce pana ministra financí snad lze říci jenom že
    nepřekvapil, zejména v poznámce o padácích lhal, jak je vždy jeho zvykem. Prostě
    to není pravda. '
  - 'Nicméně já souhlasím s panem ministrem Dienstbierem. Je to skutečně tak. Souhlasili
    jsme s tím jako součást Evropy, ale tehdejší ministr financí i tehdejší předseda
    vlády s tím souhlasili s tím, že přesvědčí český parlament, aby pro to hlasoval
    jako pro něco, co je v zájmu českých občanů, jako občanů, kteří jsou součástí
    evropského prostoru, ne že jim tady někdo arogantně řekne: přišlo to z Evropy,
    koukejte to schválit a vůbec o tom nepřemýšlejte. O to tady vůbec nejde. My vás
    prostě v té diskusi během 60 dnů chceme přesvědčit, že je to správně, protože
    jsme na to přistoupili při evropské diskusi. '
  - ' '
  - 'Předseda PSP Jan Hamáček: Pan předseda klubu ODS se hlásí s faktickou poznámkou.
    Prosím, pane předsedo. '
  - ' '
  - 'Poslanec Zbyněk Stanjura: Já chci jenom připomenout, aby nám vládní poslanci
    nevyčítali nějaké naschvály. Ten bod jsme zařadili včera. Nebyl vůbec na programu
    schůze. Včera. Má to 400 stran a vy chcete, abychom to dnes odhlasovali naslepo.
    My jsme jenom řekli, že to nebylo původně na programu schůze, to mohlo být, nebylo
    to, že si chceme vzít čas, abychom to prostudovali. Nic víc, nic míň. Nevím, kdo
    z vás to přes noc měl čas přečíst. My jsme ten čas neměli, my jsme to nestačili
    od včerejška, kdy se to zařadilo, do dneška přečíst, a tak pro to nemůžeme s klidným
    svědomím hlasovat v prvém čtení. Nechceme hlasovat proti, protože jsme to nestihli
    přečíst. Chceme si to přečíst, možná nebudeme mít žádný pozměňující návrh, to
    je docela možné, ale v této chvíli to prostě nejsme schopni zodpovědně říci. Někteří
    z vás to přečetli, já tomu rozumím, ale ti zřejmě věděli, že to přijde včera,
    že bude návrh na to, aby se to doplnilo na program. To je všechno. Třicet dnů
    nebo šedesát dnů nás určitě žádným způsobem neohrozí. Aspoň můžeme - nebo můžete
    po těch třiceti dnech předstírat, že jste to přečetli. Takhle, když jsme se to
    včera dozvěděli, slyšeli jste od pana ministra, kolik to má stran, tak nechci
    zkoušet, kolik z nás do dneška bylo schopno přečíst ty stovky stran. '
  - ' '
  - 'Předseda PSP Jan Hamáček: Ano. Pan předseda klubu ANO Faltýnek se hlásil. Prosím,
    máte slovo. '
  - ' '
  - 'Poslanec Jaroslav Faltýnek: Hezké odpoledne, dámy a pánové, já bych navrhl zkrátit
    lhůtu k projednávání na 30 dnů. '
  - ' '
  - 'Předseda PSP Jan Hamáček: Děkuji. Registruji a budeme o tom hlasovat. Pan předseda
    klubu TOP 09. Prosím. '
  - ' '
  - 'Poslanec Miroslav Kalousek: Dámy a pánové, jako vládní koalice máte jistě dost
    hlasů na to, abyste prohlasovali pozměňující návrh pana předsedy Faltýnka. Já
    vám jen chci položit řečnickou otázku a prosím, odpovězte si na ni sami. Jestli
    Evropská unie sama potřebovala téměř tři roky k tomu, aby se dobrala k tomuto
    závěru, je opravdu nezbytné, aby národní parlament tu lhůtu zkracoval ze 60 na
    30 dnů? '
  - 'Řeči pana ministra financí o infringementu jsou ve vší úctě k té pozici, kterou
    zastává, pouhý plk. I naši spojenci v rámci Evropské unie dobře chápou, že kvalita
    má přednost před rychlostí, a že pokud se během těch 60 dnů dobereme k závěru,
    za kterým si sami můžeme stát, aniž bychom používali toho obvyklého klišé a té
    alibistické výmluvy "no, vona to po nás chce Evropská unie, tak nám nic jiného
    nezbejvá" - tohle je přesně ten nejhorší argument, který může jakýkoliv Evropan
    udělat. '
  - 'Prosím vás pěkně, pojďme se tomu seriózně věnovat 60 dní. Znovu opakuji, že ve
    velmi těžkých a sofistikovaných diskusích jsme se na úrovni Rady ministrů Evropské
    unie k tomu závěru dobírali téměř tři roky. '
  - ' '
  - 'Předseda PSP Jan Hamáček: Zeptám se, zda jsou další přihlášky do rozpravy. Pokud
    ne, obecnou rozpravu končím. Konstatuji, že během ní zaznělo veto dvou poslaneckých
    klubů, tedy nemůžeme projednávat tento tisk podle zk. 90 odst. 2. '
  - 'Vzhledem k tomu, že nezazněly žádné jiné návrhy, tak se budeme pouze zabývat
    návrhem na přikázání. Již z výboru organizačního je zde návrh na přikázání rozpočtovému
    výboru. Stejně tak to navrhoval i pan zpravodaj. Já se ještě zeptám, zdali je
    zájem o závěrečná slovo. Není, ani pan ministr si nepřeje. '
  - ' '
  - 'Tím pádem budeme hlasovat o přikázání tohoto tisku výboru rozpočtovému. '
  - 'Zahajuji hlasování. Kdo je pro, ať stiskne tlačítko a zvedne ruku. Kdo je proti
    tomuto návrhu? '
  - 'Hlasování má pořadové číslo 161, přihlášeno 164, pro 145, proti nebyl nikdo.
    Tento návrh byl přijat. '
  - ' '
  - 'Pan předseda klubu Faltýnek navrhl, aby lhůta na projednání byla zkrácena o 30
    dní. Já toto také podrobím hlasování. '
  - 'Zahajuji hlasování. Kdo souhlasí se zkrácením o 30 dní, ať stiskne tlačítko a
    zvedne ruku. Kdo je proti tomuto návrhu? '
  - 'Hlasování 162, přihlášeno je 163, pro 71, proti 30. Tento návrh nebyl přijat. '
  - ' '
  - 'Ještě vyčkám kontroly hlasování. (Chvíli čeká na výsledek kontroly.) V pořádku.
    Končím projednávání bodu 81. '
  - ' '
  - 'Budeme pokračovat bodem '
  - 'Prosím ministryni práce a sociálních věcí paní Michaelu Marksovou, aby se ujala
    slova a tisk nám uvedla. Prosím, máte slovo.  '
60. schůze:
  Poslanec Andrej Babiš:
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní pan poslanec Pavel Blažek s faktickou poznámkou. Připraví se paní kolegyně
    Černochová. Prosím, pane poslanče, máte slovo k faktické poznámce. '
  - ' '
  - 'Poslanec Pavel Blažek: Děkuji za slovo. Mám k vystoupení pana poslance Babiše
    takovou prosbu. Uvažuji o tom delší dobu, protože jistý typ jeho argumentace je
    nesprávný. Protože vím, že má spoustu příznivců, tak dbejme na to, aby se tento
    názor nějak šířil. '
  - 'Argumentace, že kdo nepostavil psí boudu nebo nepodnikal, nemůže být současně
    dobrý politik, je nesprávná. To prostě tak není. Když si vzpomenete na politiky,
    kteří něco znamenali: Masaryk, Havel, Thatcherová, Churchill - určitě nepodnikali,
    nepostavili psí boudu a jejich stopa je absolutní nejenom v našich, ale i evropských
    dějinách. Tento argument nepoužívejte. '
  - 'Vůbec neříkám, že podnikatel nemusí být špatný státník, může být dobrý státník,
    ale automaticky to neplatí. To jsou fakt dvě různé sféry. Když to řeknu jednoduše,
    k politice potřebujete hodně abstraktní myšlení a taky určité vzdělání v humanitních
    vědách. Bez toho se to prostě dělat nedá. To napsal kdysi dokonce Edvard Beneš
    ve své knize Demokracie dnes a zítra, se kterou jinak nesouhlasím, ale v tomto
    měl pravdu, že k politice musíte mít strašné množství vědomostí. Tím nezpochybňuji,
    že zkušenost v podnikání se hodí, ale automaticky neznamená všechno. Děkuji. (Potlesk
    z pravé části sálu.) '
  - ' '
  - 'Místopředseda PSP Vojtěch Filip: Děkuji. Nyní paní poslankyně Jana Černochová,
    připraví se pan poslanec Andrej Babiš také k faktické poznámce. Paní poslankyně
    Černochová ruší, pan poslanec Andrej Babiš, připraví se pan poslanec Martin Komárek.
    Prosím, pane poslanče, máte slovo k faktické poznámce. '
  - ' '
  - 'Poslanec Andrej Babiš: Já určitě souhlasím s kolegou Blažkem, že jsem špatný
    politik. Ale co je nejhorší, když ve vládě sedí totální ekonomičtí amatéři. A
    to je případ pana ministra Zaorálka. My jsme o tom vedli x debat. On vůbec nerozumí,
    že nemovitosti, majetek může stát peníze. Teď jsem někde četl, že se chystá investovat
    do té hnusné komunistické ambasády v Berlíně - to je strašný barák - 525 milionů.
    To je budova, kde vlastně už téměř nikdo není. Když jsem mu říkal, že je to skvělé
    místo, prodejte to, dostanete balík peněz a přestěhujte to velvyslanectví někam
    jinam, nebo v Japonsku, když jsem mu říkal, že Golf IV dělá minus 20 ročně, tak
    jste ho rychle uklidili pod Sněmovnu, abyste tam mohli chodit na ty vaše dýchánky. '
  - 'Tak o tom je to debata. Debata mezi ekonomickým amatérem, který nerozumí podnikání,
    nerozumí, co jsou to peníze, nerozumí, co jsou to nemovitosti, a stále něco mluví
    o OKD. Já jsem musel chránit to OKD, protože vy jste si tam chtěli nanominovat
    zase vaše kámoše, kdy Mládek chtěl šéfa účtárny, chtěli jste tam mít fleky. Za
    hnutí ANO tam nebyl nikdo, jenom profíci. (Veselost v pravé části sálu.) Tak prosím
    vás, o tom OKD už ani nemluvte. Já jsem si ho vzal... Ano, já jsem preferoval,
    aby to koupila nějaká soukromá firma. Proč to má vůbec vlastnit stát? Ale v této
    chvíli to OKD funguje od momentu, kdy jsem to převzal pod Ministerstvo financí.
    To není o tom, že někdo postavil psí boudu, ale buď rozumí ekonomice, rozumí nemovitostem,
    rozumí podnikání, nebo je celý život politik. A o tom se bavím! A to není případ
    pana Zaorálka, který tady chce vést nějaké ekonomické diskuse a vůbec tomu nerozumí! '
  - ' '
  - 'Místopředseda PSP Vojtěch Filip: Pane poslanče, skončil vám čas k faktické poznámce.
    Nyní faktická poznámka pana poslance Martina Komárka, připraví se dále k faktické
    poznámce pan poslanec Pavel Kováčik, paní poslankyně Pekarová, paní poslankyně
    Černochová a pan poslanec Kalousek. Prosím, máte slovo, pane poslanče. '
  - ' '
  - 'Poslanec Martin Komárek: Děkuji za slovo, pane předsedající. Dámy a pánové, já
    jsem samozřejmě už nechtěl vystupovat (veselost a potlesk v pravé části sálu),
    protože to doporučil náš pan předseda, ale když on takhle sám vehementně vystupuje,
    já se budu řídit jeho příkladem. A zase budete říkat, že jsem... no, to nechám
    na vás. Je to legrace. Já si myslím, že je to legrace pro nás všechny kromě pana
    ministra Zaorálka, který se tváří smrtelně vážně. '
  - 'Takže dovolte, abych vám doporučil jinou legraci. Je to knížka, která před týdnem
    vyšla a jmenuje se Nebezpečné stádo aneb český poslanec a jiné retardované druhy.
    Autora jmenovati nebudu, ale můžu vám zaručit, že autor na základě této debaty
    chystá druhý díl, který se bude jmenovat Ještě nebezpečnější stádo a ještě retardovanější
    druhy. Děkuji. (Nesouhlasné hlasy v levé části sálu.) '
  - ' '
  - 'Místopředseda PSP Vojtěch Filip: Děkuji za dodržení času panu poslanci Martinu
    Komárkovi. Než dám slovo panu poslanci Kováčikovi, konstatuji omluvu z dnešního
    jednání pana ministra Roberta Pelikána, který se omlouvá od této chvíle do konce
    jednacího dne. Pane poslanče, máte slovo k faktické poznámce. Prosím. '
  - ' '
  - 'Poslanec Pavel Kováčik: Děkuji, pane předsedající. Dovolte mi, abych krátce reagoval
    na průběh rozpravy a poprosil vaším prostřednictvím pana kolegu Babiše, ale i
    některé ostatní, aby už přestali 28 let po převratu s tou rétorikou o hnusném
    komunistickém čemkoliv. Za těch 28 let se tady děly, jak dneska bylo patrno z
    rozpravy, další různé hrůzné hnusné věci, tak když tak mluvte i o nich. Historie
    už je i to, co bylo po převratu. Děkuji. (Potlesk z řad poslanců KSČM.) '
  - ' '
  - 'Místopředseda PSP Vojtěch Filip: Děkuji panu poslanci Kováčikovi. Nyní paní poslankyně
    Adamová Pekarová. Po ní pan ministr Zaorálek. Pardon, ještě ne, paní poslankyně.
    Pane ministře, jestliže jste přihlášen k faktické poznámce, znovu opakuji, že
    podle jednacího řádu má elektronická přednost, a když se tedy přihlásíte elektronicky,
    budete za panem poslancem Kalouskem, který je zatím poslední přihlášený. '
  - 'Prosím, paní poslankyně, máte slovo k faktické poznámce. '
  - ' '
  - 'Poslankyně Markéta Pekarová Adamová: Děkuji za slovo. Mě také zaujalo, že bývalý
    komunista tady kritizuje to, co vzniklo za bývalého režimu. Ale o tom jsem nechtěla
    hovořit. Většina poslankyň a poslanců hnutí ANO se nám tady už vystřídala jako
    apoštolové na orloji. Slyšeli jsme tady mnohé. Teď jsme se také dozvěděli od pana
    poslance Babiše, že kdo nepostavil psí boudu, prakticky nemá nárok mluvit. '
  - 'Víte, rozdíl mezi asi tak 199 z nás oproti vám, pane poslanče prostřednictvím
    pana předsedajícího, je, že my jsme na rozdíl od vás také nepostavili ani stáj
    pro bílé koně. Ale už pojďme prosím hlasovat. (Potlesk z pravé části sálu.) '
  - ' '
  - 'Místopředseda PSP Vojtěch Filip: Děkuji za dodržení času. Nyní paní poslankyně
    Jana Černochová s faktickou poznámkou. Připraví se pan poslanec Kalousek také
    k faktické poznámce. Poté ministr Zaorálek. Máte slovo, paní poslankyně. '
  - ' '
  - 'Poslankyně Jana Černochová: Lidi moji milí, někteří i přátelé, je nám toto třeba?
    Je? (Ze sálu se ozývá, že je.) Nechcete to dneska odhlasovat, zabalit? Proč se
    tady budeme trápit ještě ve čtvrtek, ještě v pátek, ještě příští týden? To, co
    tady předvádíte vy, členové vládní koalice, to se snad dá přirovnat pouze k jednomu
    songu oblíbeného podporovatele pana předsedy Babiše, skupiny Kryštof, Milující
    se páry před rozvody. Je nám toto třeba? Teď hovořím o nás, o koaličních (?) poslancích.
    Náš pan předseda Fiala a my společně s ním jsme tady navrhovali, aby byly volby
    předčasné, když už ten rozvod mezi vámi nastal před těmi letními prázdninami,
    kdy se tady česká veřejnost stávala svědkem dohadování o tom, kdo bude na Ministerstvu
    financí, jestli padne dřív pan Sobotka, nebo jestli padne dřív pan Babiš. Tehdy
    jsme vás prosili, ať ukončíme trápení a jdeme k předčasným volbám. Stejně v tomto
    duchu hovořil pan kolega Kováčik, akorát volili jinou formu. '
  - 'Pojďme to prosím už ukončit. Dneska odhlasujme tento návrh a předsedové jednotlivých
    poslaneckých klubů nechť se domluví na důstojném ukončení této taškařice. Myslím
    si, že daňoví poplatníci nám odpustí to, že tady nebudeme sedět o tři dny víc
    a rozejdeme se do svých regionů a budeme řešit to, kdo se tady po řádných volbách
    v říjnu v Poslanecké sněmovně znovu sejde. Tohle skutečně není k vydržení. '
  - ' '
  - 'Místopředseda PSP Vojtěch Filip: Děkuji paní poslankyni Janě Černochové. Nyní
    pan poslanec Miroslav Kalousek také s faktickou poznámkou. Poté pan ministr Zaorálek
    také s faktickou poznámkou. Pane předsedo, máte slovo, měřím vám čas. '
  - ' '
  - 'Poslanec Miroslav Kalousek: Jen velmi stručně. Pan předseda Babiš se tu obořil
    na pana ministra Zaorálka, že je amatér v oblasti nemovitostí, správy majetku
    a mikromanagementu. Není to sice mým úkolem jako opozičního politika, ale chtěl
    bych se pana ministra Zaorálka zastat. Pravděpodobně v této věci opravdu není
    odborník, ale ani standardní odborníci nesahají panu předsedovi Babišovi ani po
    kolena. Ta brilantnost, s kterou on umí svůj majetek, své nemovitosti, posouvat,
    měnit vlastnické struktury, účelově zakrývat v čase tak, aby v jakémkoli okamžiku
    na ně mohl čerpat dotaci nebo získat daňovou výhodu, na takovou brilantnost tady
    nemá nikdo z nás, ať už jsme se té ekonomice věnovali, nebo nevěnovali. V tom
    jste, prostřednictvím pana předsedajícího pane předsedo, prostě jednička. (Potlesk
    několika poslanců.)  '
61. schůze:
  Poslanec Andrej Babiš:
  - '

    Jednou z nich je i Dohoda o podpoře a vzájemné ochraně investic mezi Českou republikou
    a Austrálií, podepsaná v Cambeře 30. září 1993, a existuje značné riziko, že European
    Metals Holdings, která má mimochodem sídlo na Britských Panenských ostrovech,
    využije tento dokument k nátlaku na budoucí vládu, aby rozhodla, že lithiovou
    rudu nebude těžit státní podnik Diamo a zpracovávat nějaká česká firma, ale že
    těžba má být svěřena právě této zahraniční firmě. Firma tak může vyhrožovat mezinárodní
    arbitráží s tím, že se bude domáhat náhrady škody za zmařenou investici. Lze čekat,
    že přitom bude argumentovat, že Havlíčkovo memorandum si investor může vykládat
    ve smyslu článku 3 jako povzbuzení investice. '
  - 'Článek 3 obsahuje deklaraci o záměru účastníků memoranda projednat a prozkoumat
    možnosti budoucích dvoustranných dohod mezi českými orgány a společností European
    Metals Holdings Limited o rámci budoucí spolupráce v oblasti sektoru lithia včetně
    možného zapojení českého státu jako kapitálového účastníka projektu European Metals
    Holdings Limited Cínovec. Firma ovšem může argumentovat, že na jeho základě vynaložila
    další prostředky, které byly zmařeny, zvlášť když memorandum dohodu o podpoře
    a ochraně investic výslovně ve svém textu uvádí. Ministr Havlíček tedy vlastně
    zahraniční firmě vystavil bianko šek na vydírání budoucí české vlády. Šek, který
    sice neopravňuje k těžbě lithia, ale je to jakési svolení na výpalné z těžby. '
  - 'Ale je také potřeba říct, že ke zmíněnému memorandu se pozitivně vyjádřil ministr
    za hnutí ANO Brabec, kdy ve svém dopisu ministru Havlíčkovi z 26. září tohoto
    roku napsal - cituji: Jsem toho názoru, že memorandum je jedním ze správných kroků
    otevírajících prostor ke spolupráci při těžbě lithiových rud, úpravě této suroviny
    i umístění zpracovatelských i finálních výrobních kapacit výhodných nejen pro
    zahraniční podnikatelské subjekty, ale i pro Českou republiku. '
  - 'A tady je potřeba říct i druhou stranu. Ministr Brabec tedy oficiálně podpořil
    krok, který formalizoval spolupráci v takto zásadním projektu se společností se
    sídlem zapsaným v daňovém ráji. Hnutí ANO nemůže říkat, že o tom nevědělo, že
    nemělo informace, že nepodpořilo, protože jestli to budete říkat, tak budete lhát.
    Také je potřeba říct, že tato firma zapsaná v daňovém ráji, u které nevíme, kdo
    vyjma jejich manažerů s drobnými podíly jsou i skuteční majitelé, to vnímám jako
    riziko pro český stát. Hrozí riziko odlivu zisků z přírodního bohatství všech
    občanů, které mohly sloužit například na důchody nebo výstavbu dálnic. Tyto prostředky
    by tak mohly plynout do netransparentního daňového ráje, kde je nulová daň ze
    zisku právnických osob. Je nepochybné, že těžba nerostů v naší vlasti trpí několika
    závažnými vadami, které dělají z České republiky často novodobý Klondajk. Budoucí
    těžař vykolíkuje území a správce mu je poskytne za všimné, z něhož majitel suroviny,
    tedy stát, nemá téměř nic, třebaže nerostné bohatství je jeho majetkem. '
  - 'Tady bych rád, kolegyně a kolegové, vzpomenul na hlasování, které zde bylo zmíněno,
    a to bylo hlasování během 39. schůze Sněmovny ze dne 20. ledna loňského roku ohledně
    pozměňovacího návrhu k novele horního zákona, kde KDU-ČSL odmítla jako jediný
    klub fixaci poplatků za vydobyté nerosty na pět let. Mám zde sjetinu hlasování.
    (Ukazuje sjetinu.) Všichni jste podpořili fixaci poplatků na pět let. To si srovnejte
    ve svém svědomí sami. '
  - 'Za KDU-ČSL jsme připravili návrh usnesení, z toho uvedu pár bodů a v podrobné
    rozpravě ho načtu. '
  - 'Z výše uvedených důvodů poslanecký klub KDU-ČSL předkládá návrh usnesení, v němž
    Sněmovna ukládá vládě předložit novelu horního zákona upravenou tak, aby - za
    prvé stát měl možnost normativně stanovit, které suroviny považuje za strategické
    a u nichž licence na těžbu náleží pouze jemu. Soukromé firmy by pak za úplatu
    pro stát tyto strategické suroviny pouze těžily. A za druhé - aby výše sazeb úhrady
    mohla být upravována na základě vývoje tržních cen bez omezující časové lhůty. '
  - 'KDU-ČSL již dlouhodobě zdůrazňuje, že bychom měli toto přírodní bohatství co
    nejvíce zrealizovat tady v České republice. Nejdražší je totiž konečný výrobek
    a tím jsou například elektromobily nebo baterie. V prvním kroku je potřebné získat
    uhličitan lithný, což je surovina pro výrobu kovového lithia, které je v bateriích,
    a pak z toho udělat baterie, na čemž se samozřejmě vydělá nejvíc. Ale když prodáme
    poloviční produkt nebo surovinu, tak by to z mého pohledu, resp. z ekonomického
    hlediska byla pro stát úplná katastrofa. Jakmile je lithium po vytěžení zpracováno,
    tak jeho cena o několik řádů stoupne. Nejvyšší přidaná hodnota nevzniká při těžbě,
    ale při úpravě surovin. Přece není možné, abychom vytěžili, zaneřádili si krajinu
    a ten finální produkt odvezli do ciziny. '
  - 'Poslanecký klub KDU-ČSL proto svým usnesením žádá vládu, aby v maximální možné
    míře podpořila domácí průmysl při finálním zpracování produktů těžby nerostných
    surovin, a zbavili jsme se skutečně toho, že se o nás říká, že jsme pouhou montovnou.
    Za druhé - aby zisk plynoucí z těžby byl akumulován v České republice, a za třetí
    - změnila investiční podmínky pro vstup zahraničního kapitálu tak, aby na území
    České republiky vznikala výzkumná centra, a to nejenom pouze pro výzkum a využití
    lithia, ale také dalších nerostných surovin těžených na jejím území. '
  - 'V neposlední řadě bych chtěl ve jménu KDU-ČSL zdůraznit nezbytnost zřízení státního
    fondu budoucnosti tak, aby výtěžky z nerostného bohatství byly ukládány na speciální
    účet, a používat je poté na strategické cíle, které mají dlouhodobý význam pro
    prosperitu České republiky. '
  - 'A na závěr ještě jednu důležitou informaci. Tato mimořádná schůze se sešla z
    iniciativy hnutí ANO, KSČM a SPD, tedy jedno hnutí, které vede osoba podezřelá
    z několika nejenom morálních selhání, a v druhé řadě pak strany, které mají rétoricky
    a ideologicky podezřele blízko k extrémům - levým či pravým. A pozoruhodné na
    tom je to, jak si tyto dvě strany rozumějí. Jistě není bez zajímavosti, že tato
    aktuální kauza již na jaře a v létě tohoto roku mimořádně rezonovala v médiích,
    která jsou považována za dezinformační. I to je myslím důležitý argument, který
    zde musí zaznít. Paradoxem je navíc to, že na ochranu národního bohatství dnes
    upozorňuje KSČM, tedy strana, jejíž ideologická předchůdkyně umožnila ukrást naše
    zásoby uranu zájemci z tehdejšího Ruska. Nechť je toto účelové spojení ANO, KSČM
    a SPD varováním pro všechny slušné občany této země. Děkuji. '
  - ' '
  - 'Místopředseda PSP Vojtěch Filip: To byl pan předseda Bartošek. Nyní s přednostním
    právem pan poslanec Andrej Babiš a pan ministr Brabec se připraví. Prosím, pane
    poslanče, máte slovo. '
  - ' '
  - 'Poslanec Andrej Babiš: Vážený pane předsedající, vážené kolegyně, kolegové, netušil
    jsem, že budu poctěn na závěr této Sněmovny - teďka ani nevím, jestli někdo počítal,
    jestli se tady vyslovilo víckrát jméno Babiš, nebo lithium. Ale myslím si, že
    je to vyrovnaný souboj. Zase ten Babiš a stále dokola, a přitom jak je to jednoduché.
    Já jsem se jenom zeptal, co to je to memorandum. Podepsal ho pan Havlíček jenom
    v jazyku anglickém ve dvou vyhotoveních (ukazuje listiny) a já jsem se zeptal
    dopisem pana Havlíčka, proč to podepsal. Tak já nevím, o čem vlastně se tady bavíme.
    A pokud tady někdo mluví o tom, že je to záležitost vlády - ne, to je další kšeft
    ČSSD. '
  - 'Já jsem položil šestnáct otázek a já nevím, v minulosti, když jsem byl ministr
    financí a někdo mi napsal, nějaký poslanec, samozřejmě jsem odpovídal všem. A
    pan Havlíček místo toho, aby mi odepsal, tak na vládě ten dopis - vlastně říkal
    panu ministrovi Brabcovi, že to se týká jeho. A já nechápu, v čem se to týká pana
    Brabce. Tady celý den se snaží někdo namluvit veřejnosti, že Brabec má nějaký
    problém. Ne, Brabec nemá žádný problém. (Pousmání v sále.) Brabec žádný problém
    nemá, protože ta základní otázka je, proč pan Havlíček podepsal to memorandum.
    A já jsem na to nedostal odpověď. Já to nechápu, proč podepsal memorandum právě
    s touhle firmou a co vlastně Česká republika má společné s touhle firmou. Vždyť
    přece licenci na průzkum má firma Geomet stejně jako další čtyři české firmy.  '
7. schůze:
  Místopředseda vlády ČR a ministr financí Andrej Babiš:
  - '

    Kritériem, podle kterého vybírat zraněné, jsem se dost zabýval, protože mě zajímalo,
    jakým způsobem se vybírali, a musím říci, že to nebylo jednoduché, protože tam
    šlo o to, posoudit u zraněných, jestli ta pomoc, ten transport bude skutečně pomoc,
    jestli to nebude naopak ohrožení života. Posuzoval se typ zranění, jak jsou vážná,
    a muselo se nějak odhadnout, kde je zřejmé, že by na Ukrajině nebylo možné poskytnout
    podobný typ pomoci. Tato posuzování byla velice komplikovaná, protože těžko říkat
    lékařům na Ukrajině, že neposkytnou určitý typ pomoci. Nechci teď posuzovat úroveň
    zdravotnické péče, nakonec naši lékaři mi řekli, že pokud by naše nemocnice byly
    zavaleny stovkami zraněných s některými tak vážnými úrazy, by to také nezvládaly.
    To znamená hodnotit úroveň pomoci v podmínkách, které trochu připomínaly válečný
    stav, je obtížné. Také si nemyslím, že bychom si mohli v těchto podmínkách dávat
    najevo ukrajinským partnerům, že máme třeba lepší vybavení. To byly dost choulostivé
    věci, a tudíž výběr a posuzování byly velmi obtížné, nebylo jednoduché jednat
    s partnery na ukrajinské straně. Někdy bylo dokonce i těžké je najít a posuzování
    toho, kdo nakonec pojede, bylo dokonce nejasné do poslední chvíle. Někdy se to
    rozhodlo prostě tím, že pacient zemřel, dokonce v posledních hodinách, takže tam
    byly případy, že někteří vlastně zemřeli třeba noc před příletem, takže byli na
    seznamu a zjistilo se, že už nežijí, když se přiletělo. '
  - 'Já jsem shodou okolností přiletěl v letadle, které tam bylo, tak jsem to tam
    vlastně na místě měl možnost sledovat a mluvit s lidmi. Když jsem se zajímal o
    to, jak je ten výběr, tak jsem zjistil, že se výběr měnil do poslední chvíle.
    A že se měnil do poslední chvíle třeba i podle toho, kdo byl zrovna v jakém stavu,
    protože stav se mohl zhoršit nebo zlepšit. '
  - 'Takže připouštím, že to byla docela komplikovaná situace, která tam vznikla.
    Rozhodování i v poslední chvíli bylo poměrně dost nejednoduché. Je třeba říci,
    že atmosféra, jemně řečeno, stísněná, protože si představte atmosféru lidí dost
    těžce... Už jsem vyčerpal svůj čas? (Předsedající: Ještě máte zhruba jedenapůl
    minuty.) Aha. Atmosféra tam byla samozřejmě nejednoduchá. Co mohu říci, že se
    to rozhodovalo často na poslední chvíli podle momentálního vývoje situace. Lékařská
    rozhodování byla mimořádně obtížná, a dokonce i pro lékaře někdy bylo obtížné
    říci, jestli tento případ skutečně je dobré a vhodné převést a pokusit se léčit,
    a posoudit, jestli skutečně je v Česku lepší šance nebo jsou možnosti vyléčit. '
  - 'Není na to jednoduchá odpověď a já bych spíš řekl, že jsem rád, že v této zemi
    můžeme mít snad určitou hrdost na to, že jsme poskytli pomoc 38 lidem. Jednomu
    z nich zachránili nohu před amputací, jednomu vrátili zrak, u dvou zraněných se
    stav zlepšil natolik, že odcestovali zpět domů. Mluvil jsem tam s člověkem, který
    měl v hlavě čtyři gumové projektily, který kouřil cigaretu a bavil se se mnou,
    a jiní mi tam říkali, že jsou tam někteří, kteří mají projektilů v hlavě ještě
    více. Bylo to skoro neuvěřitelné a i pro mne to byla velmi zvláštní zkušenost,
    která nebyla vůbec jednoduchá. Nebylo to něco, co by bylo podle nějakých psaných
    pravidel, připouštím, že se to dělo na místě, často podle toho, jak se to na místě
    posuzovalo. Poučit se v tomto do budoucna je něco, co - '
  - ' '
  - 'Místopředseda PSP Jan Bartošek: Teď už jste svůj čas vyčerpal, pane ministře.
    Chci se zeptat, zda pan poslanec René Čip bude mít doplňující otázku. Není tomu
    tak. Dobře. '
  - 'Dále je zde paní poslankyně Gabriela Pecková, která interpeluje pana ministra
    Svatopluka Němečka, ten se omlouvá, takže vás poprosím o načtení interpelace. '
  - ' '
  - 'Poslankyně Gabriela Pecková: Vážený pane předsedající, dámy a pánové, já dnes
    z tohoto místa interpeluji pana ministra Němečka, protože je to on, kdo má v gesci
    paliativní péči. '
  - 'Včera z obrazovky televize interpelovala celou naši společnost svým seriálem
    Život se smrtí, protože smrt bohužel máme v gesci my úplně všichni. Výkonná rada
    WHO přijala na svém lednovém zasedání rezoluci o paliativní péči, která vyzývá
    všechny členské státy, aby zpracovaly a zavedly do praxe opatření pro plnou integraci
    paliativní péče do národních zdravotních systémů. V této interpelaci se tedy chci
    ptát, jak Ministerstvo zdravotnictví plánuje v této věci postupovat. '
  - 'Minulý podzim provedla agentura Stenmark spolu s organizací Cesta domů za podpory
    MPSV výzkum postojů české společnosti, tedy jak veřejnosti, tak odborné lékařské
    veřejnosti, ke smrti a umírání, z níž mj. vyplývá i to, jak se v Česku umírá.
    Informaci o tom, že jsme nevyléčitelně nemocní, se dozvíme zpravidla během desetiminutového
    rozhovoru v nemocničním pokoji za přítomnosti ostatních pacientů. Každý pátý z
    nás se potom pravdu o svém zdravotním stavu nedozví vůbec právě pro naše dobro,
    údajně. Ze studie také vyplývá, že 80 % lidí by si přálo dožít svůj život doma,
    mezi svými. Prakticky nikdo si nepřeje zemřít v nemocnici nebo v léčebně pro dlouhodobě
    nemocné, a přesto je to právě těch 80 %, kteří nakonec v nějakém lůžkovém zařízení
    nebo ústavu zemřou. Systém veřejného zdravotního pojištění nepočítá s domácí paliativní
    péčí. (Předsedající: Omlouvám se, paní poslankyně, čas.) A nemocné odkazuje na
    návštěvní službu praktického lékaře, která, jak víme, existuje jen na papíře. '
  - 'V některém ze šuplíků na Ministerstvu zdravotnictví leží od minulého období rozpracovaná
    koncepce paliativní péče. Můj dotaz tedy zní, jestli počítá ministerstvo s obnovením
    práce na tomto dokumentu, a pokud ano, kdy a jak. Děkuji. '
  - ' '
  - 'Místopředseda PSP Jan Bartošek: Děkuji. Poprosím pana poslance Martina Novotného,
    který interpeluje vicepremiéra vlády a ministra financí Andreje Babiše, o jeho
    interpelaci. Máte slovo, pane poslanče. '
  - ' '
  - 'Poslanec Martin Novotný: Vážený pane předsedající, vážení členové vlády. Vážený
    pane ministře, v posledních dnech jste informoval veřejnost o záměru zřízení a
    vzniku centrálního registru bankovních účtů. Připomenu, asi všichni víme, že v
    tuto chvíli zákonná úprava přesně definuje, které orgány a za jakých podmínek
    mají, právo prolamovat bankovní tajemství. Jsou to samozřejmě správci daně, orgány
    činné v trestním řízení apod. A hlavní argument, který se objevuje v této souvislosti,
    je komplikovanost nutnosti řešit situace v oslovování jednotlivých bankovních
    ústavů. '
  - 'Moje otázka směřuje někam jinam, tj. ve vašem dosavadním uvažování o tomto návrhu,
    jaké pro změnu vidíte možné kontrolní mechanismy tak, aby centrálního registru
    pro změnu nebylo právě zneužíváno k narušování onoho soukromí občanů. Vždycky
    každý takový systém má dvě stránky: Může pomoci efektivitě boje s trestnou činností
    a zároveň, když se to přežene, tak nás všechny může dostat do situace, že se ocitneme
    v systému velkého bratra. Podotýkám, že moje otázka je naprosto věcná, směřuje
    k tomu, jakou máte představu o regulační či ochranné části tohoto záměru. V tom
    smyslu vás prosím o věcnou odpověď, nikoli o vracení se k tomu, co bylo, kdo co
    kdy v minulosti. Spíše o představu, jak by systém mohl fungovat z hlediska ochrany
    soukromí. Děkuji. '
  - ' '
  - 'Místopředseda PSP Jan Bartošek: Děkuji vám, pane poslanče. Poprosím pana vicepremiéra
    a ministra financí Andreje Babiše o odpověď na tuto interpelaci. '
  - ' '
  - 'Místopředseda vlády ČR a ministr financí Andrej Babiš: Kolegyně a kolegové, centrální
    registr účtů se tu navrhuje už léta, podobně jako zákon o státní službě. Dokonce
    to už bylo na stole na vládě a údajně to zamázl pan Kubice. Nevím proč. To znamená,
    centrální registr účtů slouží, nebo má sloužit, vyšetřovacím orgánům, finančnímu
    úřadu hlavně, když chtějí zabránit, aby organizované skupiny neokradly Českou
    republiku z hlediska spotřební daně a DPH, protože tam ony přímo jdou na účty.
    Minule jsme měli zásah, celníci měli zásah s firmou, která dlužila na dani asi
    180 milionů, a samozřejmě v té chvíli je potřeba, aby viděli - oni měli jeden
    účet, ale potřebují, aby viděli na všechny účty.  '
  Poslanec Miloš Babiš:
  - (Jednání pokračovalo v 18.15 hodin.)
  - ' '
  - 'Místopředsedkyně PSP Jaroslava Jermanová: Dámy a pánové, je 18.15 hodin. Prosím,
    abyste zaujali svá místa, abychom mohli pokračovat projednáním bodu číslo '
  - 'K tomuto bodu vám byl rozdán sněmovní dokument 357, který obsahuje usnesení výboru
    pro životní prostředí č. 21 z jeho 5. schůze ze dne 20. února 2014. Prosím předsedu
    výboru pro životní prostředí poslance Robina Böhnische, aby se ujal slova. (V
    sále je hluk.) Prosím, pane poslanče. '
  - ' '
  - 'Poslanec Robin Böhnisch: Děkuji. Dobrý večer. Vážená paní místopředsedkyně, dámy
    a pánové, já se cítím trochu provinile. '
  - ' '
  - 'Místopředsedkyně PSP Jaroslava Jermanová: Omlouvám se. Přeruším vás a poprosím
    kolegy o klid. '
  - ' '
  - 'Poslanec Robin Böhnisch: Bylo tu mnohem hůř. Já jsem naprosto spokojen. Děkuji. '
  - 'Cítím se trochu provinile, protože jde o jeden z posledních bodů dnešní schůze,
    každopádně je to téma, které naši veřejnost zajímá. Dotýká se především některých
    vybraných regionů, a tak jistě zasluhuje podrobnější projednání na plénu Poslanecké
    sněmovny. '
  - 'Chtěl bych poděkovat organizačnímu výboru, že zařadil tento bod na pořad 7. schůze
    Sněmovny, a vám všem, že jste schválením programu schůze tento bod akceptovali. '
  - 'Možná si mnozí z vás vzpomenou na 90. léta, kdy tehdejší ministerstvo hospodářství
    vydalo řadu povolení k prospekci zlata v mnoha částech České republiky. Těžit,
    respektive zkoumat se nakonec začalo v Kašperských Horách. Tato zkušenost, jistě
    si vzpomenete, byla jak pro místní, tak pro stát velmi hořká a nezapomenutelná
    a firmě, která se tehdy průzkumu ujala, nakonec byla licence odebrána. Nicméně
    ještě několik let potom byl tehdejší starosta Kašperských Hor mediálně vláčen
    najatými PR a reklamními agenturami. Potom přišla, řekněme, vynucená pauza. Veřejnost
    se bránila průzkumu a těžbě. V rumunském Baia Mare došlo k neuvěřitelné katastrofě
    jako následku skladování kalu z kyanidového loužení. Potom jsme v Čechách horním
    zákonem zakázali kyanidové loužení, nicméně tahle doba je zapomenuta a v posledních
    třech letech celkem 13 společností požádalo o prospekci na území České republiky,
    respektive na 13 místech. Největší zájem je opět o Mokrsko u Slapské přehrady,
    pak je to také Vacíkov, Petráčkova hora na úpatí Brd, Kašperské Hory na Šumavě
    a Zlaté hory v Jeseníkách. Tyhle žádosti, které se objevily, samozřejmě vyvolaly
    zájem veřejnosti, dotčených obcí a jejich představitelé, starostové, se začali
    obracet na poslance, na Sněmovnu a především na výbor pro životní prostředí. '
  - 'Tady ve Sněmovně proběhly v nedávné době v minulých týdnech dva velmi hojně navštívené
    semináře a z iniciativy kolegy Miloše Babiše se problematikou zabýval i výbor
    pro životní prostředí. Ten přijal usnesení, které se obrací na Poslaneckou sněmovnu,
    respektive na vládu, a já si dovolím v podrobné rozpravě vás s usnesením seznámit
    s tím, že ještě předtím načtu jednu legislativně technickou poznámku a opravu.
    Usnesení připomíná vládě usnesení z května 1999, podle něhož není těžba zlata
    v České republice žádoucí, a také vyzývá vládu zapracovat do legislativy závazek
    z programového prohlášení, který se otázky těžby zlata v České republice týká.
    Jak už říkala paní místopředsedkyně, sněmovní dokument má č. 357 a já vás s ním
    ještě seznámím v podrobné rozpravě. Prozatím děkuji za pozornost. '
  - ' '
  - 'Místopředsedkyně PSP Jaroslava Jermanová: Děkuji panu poslanci a nyní se táži,
    zda se chce k tomuto dokumentu vyjádřit zpravodaj výboru poslanec Miloš Babiš.
    Je tomu tak. Prosím, pane poslanče, máte slovo. '
  - ' '
  - 'Poslanec Miloš Babiš: Vážená paní předsedající, vážení členové vlády, vážení
    kolegové, vážené kolegyně, dovolte mi, abych vás krátce seznámil s motivy, které
    mě vedly k předložení návrhu usnesení, které vám je nyní předkládáno výborem pro
    životní prostředí. Jedná se o usnesení, které v souladu s programovým prohlášením
    vlády mělo iniciovat proces, na základě kterého by v konečném důsledku měl být
    do budoucna zcela znemožněn další průzkum a následná těžba zlata na celém území
    České republiky. Nejde mi o vytváření politických bodů, jde mi ve skutečnosti
    o pomoc občanům a v neposlední míře i našim hrdinným starostům. '
  - 'Již dlouho předtím, než byla zvolena tato Sněmovna, se na mě ve Středočeském
    kraji obraceli občané s tím, že se opět po téměř dvaceti letech cítí ohroženi
    zamýšlenými aktivitami zahraničních těžařů zlata, hlavně v lokalitě Mokrsko a
    Chotilsko.  '
8. schůze:
  Místopředseda vlády ČR a ministr financí Andrej Babiš:
  - ' '
  - 'Místopředseda PSP Petr Gazdík: Děkuji panu předsedovi Stanjurovi. Dalším přihlášeným
    je pan poslanec František Laudát. Prosím, pane poslanče, máte slovo. '
  - ' '
  - 'Poslanec František Laudát: Vážený pane místopředsedo, dámy a pánové, já nebudu
    dlouho zdržovat, ale zareaguji na předřečníka. Já si nemyslím, že zkoušet tady
    paní zpravodajku je na místě, protože tady by měl sedět ministr dopravy. My ten
    návrh na zamítnutí v prvním čtení podpoříme už při vzpomínce na hasičskou lobby,
    kdy se tady odehrávaly srdceryvné scény, přestože zasvěcení varovali, že když
    zatížíme pojišťovny povinností převádět část financí na sbor, a jak to dopadlo.
    Samozřejmě že si to vzali jako záminku na navýšení potom. Víceméně jsme přenesli
    břemeno opět na občany. '
  - 'Myslím si, že tohle musí být sofistikovaně vyrobené, a já v tomto případě opravdu
    se přikláním k tomu názoru, který zaznívá v tom vládním stanovisku, byť samozřejmě
    ten problém existuje, ale já doufám, že pan Prachař se s tím rychle vypořádá.
    Ale nezkoušejte paní zpravodajku, musím se jí zastat. Děkuji. '
  - ' '
  - 'Místopředseda PSP Petr Gazdík: Děkuji panu poslanci Laudátovi. Dalším řádně přihlášeným
    je pan poslanec Vondráček, po něm pan poslanec Adamec. '
  - ' '
  - 'Poslanec Radek Vondráček: Dámy a pánové, hodně už řekli mí předřečníci. Já také
    zažívám zvláštní chvíle, kdy souhlasím i vlevo i vpravo. Opravdu bych chtěl za
    klub ANO říct, že vnímáme závažnost té situace, která existuje. Já za sebe můžu
    říct, že znám z praxe ten pocit bezmoci vůči postupu ČKP. Znám z vlastní praxe
    některá až absurdní rozhodnutí soudů, která jsou naprosto protichůdná. Kdy třeba
    vozidlo je již dávno ve šrotu a jeden soudce rozhodne, že stejně je nutné zaplatit
    sankci, že vozidlo nebylo pojištěno, kdežto druhý soudce uvěří, že když auto skutečně
    už je sešrotováno, není nutné platit povinné ručení. '
  - 'Situace vyžaduje nápravu. Nejsem si schopný sám pro sebe vyhodnotit, nakolik
    je to akutní potřeba, aby byla přijímána novela zákona, o které tady zaznělo,
    že je dočasná, a skutečně se přimlouvám za to, aby bylo přijato systémové řešení,
    aby byla splněna a aby byla oslovena všechna připomínková místa. I v nepřítomnosti
    ministra dopravy si troufám říct, že tento úkol bude mít prioritu. Děkuji. '
  - ' '
  - 'Místopředseda PSP Petr Gazdík: Děkuji panu poslanci Vondráčkovi. Dalším řádně
    přihlášeným je pan poslanec Adamec, po něm pan poslanec Černoch. Prosím, pane
    poslanče. '
  - ' '
  - 'Poslanec Ivan Adamec: Děkuji, pane předsedající, za slovo. Já tedy nevím. Všichni
    mí předřečníci tady říkají, že souhlasí s názorem zleva, zprava, já taky a dostanu
    jediný kartáč od paní kolegyně. Tomu trošku nerozumím. Ale myslím si, že je to
    nakonec správně, protože každý dobrý skutek bude po zásluze potrestán. '
  - 'Nicméně já jsem netušil, že vláda může odfláknout důvodovou zprávu. Já jsem tu
    nový. Pro mě je to docela zajímavá informace, ale stát se to může. Také jsem nebyl
    u schvalování těch předešlých verzí tohoto zákona. A nechci hodnotit praxi, protože
    samozřejmě každý z nás, kdo převáděl automobil přes bazar, určitě nějakou zkušenost
    má. Buď s kanceláří pojistitelů, nebo jak se k vám chovali v bazaru, jestli vám
    řekli, že si to auto musíte odhlásit sami, jestli vám to neřekli, pak jste se
    strašně mýlili. Nicméně říkal jsem, když ta vláda i podle paní poslankyně Konečné
    tu důvodovou zprávu takto odflákla, tak já si myslím, že to je právě i ten důvod,
    proč by měla něco konat a něco činit. Protože já si skutečně myslím, že tento
    stav je velmi neudržitelný a je potřeba s ním něco dělat. Takže já se nebráním
    ani tomu, když tento návrh půjde do výboru, pokusíme se s ním něco udělat. Na
    druhé straně, osobně si myslím, že rozumnější je, když vláda se k tomu chová tímto
    způsobem, zaúkolovat vládu, patřičného ministra, aby si s tímto problémem poradil,
    předložil nám relevantní návrh a my jsme měli o čem hlasovat. '
  - 'Děkuji za pozornost. '
  - ' '
  - 'Místopředseda PSP Petr Gazdík: Děkuji panu poslanci Adamcovi. Prosím pana poslance
    Černocha. Prosím, pane poslanče, máte slovo. '
  - ' '
  - 'Poslanec Marek Černoch: Dobrý večer, dámy a pánové. Já jsem tu taky nový a musím
    říct, že je asi takové zaklínadlo, že budeme hledat komplexní řešení, systémové
    řešení. Nějak pořád nejsou. Takže já bych tím chtěl jenom říct, že za Úsvit to
    podpoříme. Díky. '
  - ' '
  - 'Místopředseda PSP Petr Gazdík: Děkuji panu poslanci Černochovi. Další řádně přihlášenou
    je paní navrhovatelka, paní poslankyně Konečná. Prosím, pane poslankyně. '
  - ' '
  - 'Poslankyně Kateřina Konečná: Děkuji. Já jenom, protože i naše sněmovna toto určila
    do gesce rozpočtového výboru, a tím, jak jsou složité právní předpisy, a je to
    vlastně propojení dvou zákonů, to je další nesystémovost v našem právním řádu,
    tak nicméně se domnívám, že za tuto novelu nese velký díl zodpovědnosti i Ministerstvo
    financí. '
  - 'Ráda bych se pana ministra financí vaším prostřednictvím zeptala, zda vůbec ví
    o tom, že by v této věci měl nějakým způsobem koordinovat svůj postup s Ministerstvem
    dopravy, a zda ví o tom, že má toto také v gesci, protože Česká kancelář pojistitelů
    je prostě také v gesci Ministerstva financí, resp. ten zákon byl tehdy připravován
    v součinnosti s Ministerstvem financí. Má na to dokonce celý odbor na ministerstvu.
    Jenom jestli by nám nemohl říct. Já chápu, že to možná teď nevíte, pane ministře,
    nechci vás uvádět do rozpaků. Jenom kdybyste nám třeba mohl říct, že nám do týdne
    sdělíte, jestli vaše vláda, vaše ministerstvo v tomto vůbec bude něco dělat. Děkuji. '
  - ' '
  - 'Místopředseda PSP Petr Gazdík: Děkuji paní poslankyni Konečné. Ptám se, jestli
    se někdo další hlásí do rozpravy. Když už to bylo mým prostřednictvím, tak pan
    ministr je tak hodný, že paní poslankyni mým prostřednictvím odpoví. Děkuji. Prosím,
    pane ministře, máte slovo. '
  - ' '
  - 'Místopředseda vlády ČR a ministr financí Andrej Babiš: Děkuji za slovo. Paní
    poslankyně, já si to beru za úkol a hned ráno, jak přijdu do práce, vyhledám ten
    odbor a budu to řešit. Podám vám zprávu. (Potlesk, smích.) '
  - ' '
  - 'Místopředseda PSP Petr Gazdík: Děkuji panu ministrovi a přeji mu, aby ten odbor
    našel zítra ráno (smích), a ptám se, kdo další se hlásí do obecné rozpravy. Není
    tomu tak. Končím tedy obecnou rozpravu. '
  - 'Vzhledem k vetu dvou poslaneckých klubů nebudeme hlasovat podle zk. 90 odst.
    5, nicméně eviduji tady návrh na zamítnutí předloženého návrhu, který přednesla
    paní zpravodajka paní poslankyně Zelienková. O tomto návrhu na zamítnutí dám hlasovat.
    Přivolám naše kolegy z předsálí. '
  - ' '
  - 'Zahajuji hlasování o návrhu na zamítnutí. Kdo je pro zamítnutí tohoto návrhu
    zákona, ať zvedne ruku a zmáčkne tlačítko. Kdo je proti zamítnutí tohoto návrhu
    zákona? '
  - 'Je to hlasování číslo 169, přihlášeno 133 poslankyň a poslanců, pro zamítnutí
    46, proti 41, tento návrh nebyl přijat. '
  - ' '
  - 'Budeme se tedy zabývat návrhem na přikázání výborům k projednání. Organizační
    výbor navrhl přikázat předložený návrh k projednání rozpočtovému výboru. Má někdo
    jiný návrh? Paní poslankyně Konečná. Prosím. '
  - ' '
  - 'Poslankyně Kateřina Konečná: Dovolím si vzhledem k tomu, jak jsem mluvila o tom,
    že jde vlastně o propojení jak Ministerstva dopravy, tak Ministerstva financí,
    požádat o to, zda by mohl být ten zákon přikázán, a nemám to projednáno, protože
    tu není nikdo - aha, tady vidím pana předsedu hospodářského výboru. Omlouvám se.
    Jestli bychom to mohli dát i do hospodářského výboru, který tuto agendu standardně
    řešil v minulém funkčním období. Děkuji. '
  - ' '
  - 'Místopředseda PSP Petr Gazdík: Děkuji. Takže návrh na hospodářský výbor. Ptám
    se, jestli má někdo ještě nějaký jiný návrh. Prosím, pan předseda Kalousek. Prosím,
    pane předsedo. '
  - ' '
  - 'Poslanec Miroslav Kalousek: Chtěl jsem se jenom přimluvit za návrh paní poslankyně
    Konečné, protože pod hospodářský výbor, nebo hospodářský výbor má v gesci úřad
    zeměměřický a katastrální a s jeho pomocí se lépe vyhledává. (Smích v sále.) '
  - ' '
  - 'Místopředseda PSP Petr Gazdík: Děkuji panu poslanci. Pan poslanec Bezecný se
    hlásí? Ne, nehlásí. Pan poslanec Vondráček, prosím, s návrhem na přikázání nějakému
    výboru? '
  - ' '
  - 'Poslanec Radek Vondráček: (Směje se.) Asi nenadchnu kolegy, ale on je ten problém
    i do značné míry právní. Navrhoval bych přikázat ústavněprávnímu výboru. '
  - ' '
  - 'Místopředseda PSP Petr Gazdík: Děkuji panu poslanci Vondráčkovi. I kolegové z
    ústavněprávního výboru jsou zjevně vděční. Má ještě někdo nějaký jiný návrh? Nemá.
    Budeme tedy hlasovat o přikázání jednotlivým výborům. '
  - ' '
  - 'Nejprve tedy budeme hlasovat o přikázání rozpočtovému výboru. '
  - 'Zahajuji hlasování o přikázání tohoto návrhu zákona rozpočtovému výboru. Kdo
    je pro, ať zvedne ruku a zmáčkne tlačítko. Kdo je proti? '
  - 'Je to hlasování číslo 170, přihlášeno 135 poslankyň a poslanců, pro 122, proti
    žádný.  '
9. schůze: {}
