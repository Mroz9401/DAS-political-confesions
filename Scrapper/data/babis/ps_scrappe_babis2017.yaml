1. schůze:
  Poslanec Andrej Babiš:
  - ' '
  - 'Předsedající Jan Hamáček: Pan předseda Babiš a připraví se pan předseda volební
    komise, který je tam. Ano. '
  - ' '
  - 'Poslanec Andrej Babiš: Takže dobrý den, vážený pane předsedající. Kolegyně a
    kolegové, nestačil jsem si psát, co se všechno stane, protože já to sám nevím.
    Jen bych připomněl, myslím, že pan předseda Filip zná tu historii déle, já znám
    jenom tu historii od roku 2013. A my dnes volíme předsedu Poslanecké sněmovny.
    A je jeden kandidát. Tak skutečně té debatě nerozumím, co vlastně pan Kalousek
    navrhuje. Má nějakého jiného kandidáta? Je jeden kandidát, toho máme zvolit proto,
    abychom konečně začali pracovat, protože tato Sněmovna začala velice špatně. Myslel
    jsem si, že to bude lepší, ale vypadá to ještě hůř než předtím. A my potřebujeme
    ten státní rozpočet. My potřebujeme, ano, my jsme, tahle vláda, a tady je funkční
    vláda, navyšuje důchody na příští rok, signifikantně, o 475 korun, proporcionálně,
    i když my jsme chtěli všem stejně, ale dobře, a dává peníze, navyšuje platy lidem,
    které my potřebujeme ke každodennímu životu. A já nechápu, o čem se tady bavíme. '
  - 'Rád bych připomněl panu ministrovi Chvojkovi prostřednictvím pana předsedajícího
    rok 2013. Tehdy jsme nebyli tak připraveni jako Piráti. Piráti, to bude velká
    sranda, jak to vidím. My jsme netrefili ani do dveří, ani jsme nevěděli, co se
    děje, ale v neděli ráno zvonili u mě doma haškovci a říkali: Se Sobotkou ne, udělej
    to s námi. Já říkám: Jak to, že to udělám se Sobotkou, vždyť je předseda. No to
    byl ten puč. Nevím, kam šel pan Kalousek, asi si šel doplnit dávku, aby měl tu
    hladinu. (Smích.) Je škoda, že tady není. Tak to byl puč. To byl puč. A my jsme
    řekli: Ne, my budeme jednat s panem předsedou Sobotkou. Teda já, tehdy naivní,
    nezkušený, hloupý, bohužel politik. '
  - 'Pamatujete si, pane ministře Chvojko, kolik jste měli tehdy procent? 20,8? A
    my jsme měli 18,9. A napadlo nás, že bychom řekli: No tak ale my bychom chtěli
    toho předsedu, vždyť rozdíl je jenom jedno procento. No nenapadlo. Nenapadlo.
    A vy jste měli předsedu vlády, předsedu Sněmovny, předsedu Senátu atd. Takže nechápu,
    o čem je tady debata. '
  - 'Pan kolega Stanjura 27. 11. 2013 měl projev, všichni ho známe, Podpoříme, my
    opozice ODS, na předsedu Sněmovny pana Hamáčka, protože vyhráli volby. Tak si
    na to vzpomeňte. Co je tohle za divadlo? Já vím, že jste naštvaní, jak dopadly
    volby. Vím, že chcete za každou cenu zabránit, abychom my sestavili vládu. Takže
    my bychom chtěli, abychom dnes zvolili předsedu Sněmovny. '
  - 'A proč mluvíte o třetím pokusu? Proč o něm mluvíte? Já tomu nerozumím. Pane předsedo
    Fialo, já vás znovu vyzývám, pojďte s námi jednat o vládě. Máme 103, tak pojďte.
    Já jsem ready. Píšeme programové prohlášení, my jsme vám to řekli a vy jste řekli
    ne, ne, ne, ne stokrát. A Piráti. Já jsem myslel, že jsou to samí ajťáci, tedy
    že nám pomůžou. Tam je osm tisíc IT systémů. Nás to stojí 25 miliard ročně, pořizovačka
    125 miliard. Všichni mluvíte o digitalizaci, o Estonsku, jak lidé nechodí na úřady.
    No my to chceme dělat. Tak když Piráti půjdou s námi do vlády, tak máme stovku.
    No a možná někdo odejde, nevím. Tak neříkejte o třetím pokusu. Proč mluvíte o
    třetím pokusu, když nebyl ještě ani jeden? Proč to řešíte? Vystupuji tu dneska
    jako nějaký potenciální premiér? Ne. Dneska volíme jediného kandidáta na Sněmovnu,
    abychom konečně začali pracovat, pana Vondráčka. Takže jaký třetí pokus? Proč?
    Možná přijdeme po druhém pokusu a řekneme: Tak fajn, tak když to nefunguje, tak
    pojďme na ty předčasné volby. V říjnu, s komunálem, ušetříme, vážení. Já s tím
    nemám problém, rád chodím mezi lidi a funguje to. '
  - 'Takže co vlastně chcete? Vy jste všichni kandidovali před volbami s vaším programem
    do opozice? Tady jsou strany, které všechny chtěly skončit v opozici? No ne. My
    jsme chtěli jít do vlády, abychom začali makat. Vím, že kdyby byl Babiš premiér,
    tak těm ministrům by bylo těžko, protože by je tlačil, aby makali. Nevím tedy,
    o co jde. '
  - 'Jen bych zopakoval, že žádný pakt Babiš-Zeman neexistuje. Kde jste na to přišli?
    Jasně jsem řekl, že nechceme vládnout v menšinové vládě bez důvěry. Proč? My s
    tím nemáme problém. Když se nedomluvíme, no tak se domluvme na rozpuštění Sněmovny
    a do toho pan prezident vlastně ani nemůže mluvit, jak to řekl pan předseda Filip.
    Takže já nechápu, o co tady jde. '
  - 'My jsme vám ve všem ustoupili. Děláte z nás stále pitomce. Máme nárok na dva
    místopředsedy Sněmovny, znovu to opakuji. Řekli jsme: Ne, vzdáme se toho. S každým
    z vás jsme konkrétně jednali. A pokud to tady pan Faltýnek neřekl, tak ODS na
    jednání čtyřikrát řekla, že chce školský výbor pro pana Klause, a my jsme řekli:
    Jo, píšeme si to. A obranu pro Černochovou. Jo, píšeme si to. A ústavněprávní
    pro pana Bendu, legendu naši tady ve Sněmovně. Píšeme si to. Všechno jsme sepsali.
    A Benešík dostane za KDU. Co to tu od rána hrajete za divadlo? Já to vůbec nechápu.
    Takže prosím vás, já chápu, že jste naštvaní, volby dopadly blbě, pro mě taky,
    byl jsem naštvaný v sobotu odpoledne. Kde je pan kolega Feri? Tam vlevo. Tak ten
    dostal toho Kalouska do Sněmovny (směje se), bohužel, takže jsme se ho nezbavili
    a budeme ho tady poslouchat, ty jeho pitomosti a demagogie, ještě dlouho. (Smích
    a potlesk v sále.) Je to trauma, ale snad to přežijeme. '
  - 'Takže zkusme si skutečně vzpomenout, jak to bylo. My se chováme korektně, Faltýnek
    svolal tu poradu, řešíme ty výbory. Zkuste počkat na to, když pan prezident řekl,
    že pověří vítěze voleb. A my jsme volby vyhráli. Ano, já chápu, že pan poslanec
    Kalousek chce tomu zabránit, zase Piráti by nás chtěli dostat do vězení s Faltýnkem,
    nejlépe zítra, to je asi důležitější než rozpočet, takže já se těším, když budou
    číst ten spis, co tam vykoumají. Takže volíme předsedu Sněmovny. Tak ho zvolme
    a začněme makat a já potom přijdu s nějakým návrhem, když mě pan prezident pověří,
    a znovu vás oslovím. Jasně jsme řekli, že začneme od ODS a postupně budeme jednat
    až dolů. '
  - 'Vy se dneska celý den snažíte říct, že my máme nějakou koalici s KSČM. Nemáme.
    Ani s SPD. Ale oni byli jediní, kteří přišli na jednání a řekli, SPD, toto jsou
    naše programové priority. KSČM to řekla dřív médiím než nám. My nemáme s někým
    koalici. Piráti nám to potom dali, taky těch 20 bodů, a my jsme připraveni o tom
    jednat. Tak proč dopředu říkáte, že bude třetí pokus? Jak to víte? Možná nebude.
    Možná po druhém - nevím. Možná se domluvíme a rozpustíme to, to bude lepší, abychom
    makali, ne jenom kecali. '
  - 'Takže já vás poprosím, zkusme být konstruktivní, zvolme pana Vondráčka za předsedu,
    protože si myslím, že je to člověk seriózní, má zkušenosti, byl místopředsedou
    Sněmovny a má i dobrou pověst mezi vámi, tak z toho nedělejte politikum. Volba
    předsedy Sněmovny nemá nic s třetím pokusem. Možná ani nebude. Děkuji. (Potlesk
    části poslanců.) '
  - ' '
  - 'Předsedající Jan Hamáček: Teď má slovo pan poslanec Feri k faktické poznámce.
    (Smích v sále.) '
  - ' '
  - 'Poslanec Dominik Feri: Velmi děkuji za slovo, pane předsedající. Vážení členové
    vlády, vážené kolegyně, vážení kolegové, v úvodu bych velmi rád poděkoval kolegovi
    Babišovi za polibek smrti. '
  - 'Nicméně rád bych se ve své faktické poznámce věnoval aspoň krátce řeči, kterou
    zde proslovil pan předseda Michálek. On totiž zmiňoval konstruktivní opozici,
    tzn. zvolme předsedu Poslanecké sněmovny, aby Poslanecká sněmovna mohla reálně
    fungovat. Jako kdyby snad Poslanecká sněmovna nemohla, nebo předseda nemohl být
    zvolen bez hlasů pirátské strany. S ohledem na mediální vystoupení se ukazuje,
    že pan Vondráček bude mít podporu ANO, SPD a komunistické strany, tedy že by měl
    být zvolen pohodlnou většinou 115 hlasů. '
  - 'Kde se skrývá ta konstruktivita? Rád bych oslovil pana Michálka prostřednictvím
    pana předsedajícího: Kde se skrývá ta konstruktivita? Kde je? Proč pro to hlasujete?
    Pokud to nebudete s to vysvětlit, tak pak se nejedná o konstruktivitu, pak se
    jedná o pouhé přisluhování. Děkuji. (S pohledem na světelnou tabuli:) Stihl jsem
    to.  '
10. schůze: {}
100. schůze: {}
101. schůze: {}
102. schůze: {}
103. schůze: {}
104. schůze: {}
105. schůze: {}
106. schůze:
  Předseda vlády ČR Andrej Babiš:
  - '

    Šestým důvodem pro hlasování o nedůvěře vládě je skandální přístup k řešení otravy
    řeky Bečvy. Už to bude, vážené paní poslankyně, vážení páni poslanci, osm měsíců,
    kdy sledujeme do očí bijící neschopnost vyšetřit jednu z největších ekologických
    havárií v historii České republiky. A já teď nespekuluji o tom, jestli je to diletantismus,
    nebo nějaká snaha zamést tu kauzu pod koberec, ale to, co všichni vidíme a co
    zneklidňuje občany, je přece jasné. To vyšetřování se neuvěřitelně táhne a panují
    tady pochybnosti, jestli je vedeno profesionálně. '
  - 'Dámy a pánové, opravdu věříte této vládě? Věříte, že její instituce postupují
    v té kauze nestranně a objektivně? Všechna tato selhání mají vedle tedy vlády
    Andreje Babiše jednoho společného jmenovatele a tím jsou raketově rostoucí náklady,
    respektive výdaje státního rozpočtu. A to je náš sedmý důvod. '
  - 'Je třeba hodně nahlas říct, že tato vláda zadlužuje naši zemi v míře, která v
    novodobé historii České republiky nemá obdobu. A nelze to celé připsat na účet
    pandemie. Ani náhodou. To se jenom o to neúspěšně pokouší Ministerstvo financí.
    Minimálně polovina z toho, co český stát v roce 2020 zaplatil navíc, tak to s
    koronavirem vůbec nesouvisí. A dá se to vyčíst i z čísel, která samo Ministerstvo
    financí překládá. Jde o plýtvání, jde o nezvládnutí situace, jde o předvolební
    dárky hnutí ANO, sociální demokracie, ale jsou to všechno věci, které jednou budeme
    muset zaplatit z naší společné kapsy. A řekněme si otevřeně, že i samotný účet
    České republiky za pandemii by byl mnohem nižší, kdyby nám vládli odpovědní politici,
    kdyby na příslušných místech byli odborníci, a nikoliv kdyby to tady řídili nezodpovědní
    populisté. Nemuseli bychom totiž v takovém případě ze svých daní platit předražené
    respirátory, nefunkční testy, zbytečně zakoupené čínské jehly, ale ani miliardové
    odškodné podnikatelům za právní zmatky, které nekompetentní přístup jednotlivých
    ministrů způsobil '
  - 'A na závěr, dámy a pánové, osmý, jako poslední jsem si nechal osmý důvod, to
    je téma, které osobně považuji za jedno z nejzávažnějších. Jde o nebezpečný hazard
    s budoucností našich dětí. Příliš dlouho zavřené školy, mimořádně pomalý návrat
    dětí do standardní výuky, to všechno je neomluvitelné selhání. Děti se dostaly
    na samý chvost zájmů vlády Andreje Babiše. To i divákům sportovních utkání byla
    ze strany vlády věnována větší pozornost než dětem, které se teď připravují na
    budoucí život. Bohužel současné výsledky prvomaturantů i výsledky žáků z odborných
    učilišť ukazují na veliký, byť zatím do jisté míry skrytý problém, s nímž se české
    rodiny, český stát budou muset potýkat minimálně dalších deset let. Za sebe dodávám,
    že to je problém, který v tomto rozsahu vůbec nemusel nastat, jak to ukazuje praxe
    z jiných evropských zemí, kde dokázali udržet školní docházku i v průběhu pandemie
    a vyrovnali se s touto věcí mnohem lépe než česká vláda. '
  - 'Vážené kolegyně, vážení kolegové, vážené paní poslankyně, vážení páni poslanci,
    čím dříve toto všechno skončí, tím lépe. Já jsem vám tady představil osm důvodů,
    osm hlavních důvodů, proč si v koalici SPOLU myslíme, že tato vláda musí skončit.
    Nejsou to, jak jsem říkal, samozřejmě důvody všechny a je na vás, abyste je pečlivě
    zvážili. Důvěra znamená ochotu spolehnout se na druhé, spolehnout se na druhé
    a svěřit jim do rukou svou budoucnost. A já se vás ptám, dámy a pánové, aby si
    každý z vás upřímně odpověděl na tyto otázky a podle toho se rozhodl, jak bude
    hlasovat: Spoléhám se na tuto vládu? Věřím této vládě? Dokážu této vládě svěřit
    budoucnost svou, svých dětí a občanů této země? Odpověď poslankyň a poslanců koalice
    SPOLU zní jasně a ta odpověď je: Ne! (Potlesk v sále.) '
  - ' '
  - 'Předseda PSP Radek Vondráček: Já vám děkuji. Rychle ještě přečtu dodatečné omluvy.
    Omlouvá se pan poslanec Vít Kaňkovský dnes do 11.30 hodin ze zdravotních důvodů.
    Omlouvá se pan poslanec Lubomír Volný dnes od 9.00 do 12.00 hodin z pracovních
    důvodů. Omlouvá se pan poslanec Petr Dolínek dnes z pracovních důvodů. A omlouvá
    se pan poslanec Jan Richter dnes mezi 9.00 a 11.00 z pracovních důvodů. '
  - 'Nyní mám zde několik přihlášek s přednostním právem ještě před otevřením rozpravy
    a já dávám slovo panu premiérovi Andreji Babišovi, připraví se pan předseda Ivan
    Bartoš. Jenom zopakuji, nenacházíme se v rozpravě, nejsou možné faktické poznámky.
    V tuto chvíli tady mám osm přednostních práv. Prosím, máte slovo. '
  - ' '
  - 'Předseda vlády ČR Andrej Babiš: Dobrý den všem. Vážený pane předsedající, vážené
    poslankyně, vážení poslanci, dámy a pánové, už potřetí se tu scházíme, abychom
    hlasovali o nedůvěře vládě, tentokrát čtyři měsíce před volbami. Prý chcete vyslovit
    nedůvěru například proto, že nemáme většinu. KSČM, pane předsedo, nebyla nikdy
    náš koaliční partner. Umožnila vznik této úspěšné vlády. A my jsme menšinová vláda
    už od prosince 2017. A těch argumentů pro vyslovení nedůvěry jsme slyšeli a já
    se budu snažit vyjádřit k jednotlivým argumentům. '
  - 'Jeden z argumentů je pochybná, účelová zpráva auditorů Evropské komise o mém
    údajném střetu zájmů. A jak to bylo s tím střetem zájmů? Vy jste mi nevěřili,
    že chci jít do politiky něco změnit, ne dělat kšefty s tradičními stranami, a
    když jste to zjistili, tak nejdřív byla vyfabrikována aféra dluhopisy, které navrhl
    pan Kalousek. Hlasoval pro to i bývalý premiér a na základě této vymyšlené kauzy
    mě vyhodil z vlády. '
  - 'A to nestačilo, tak se vymyslel střet zájmů, lex Babiš. Absurdní záležitost.
    Já jsem to opakoval x-krát: žádný střet zájmů nemám. Vy jste tady prosadili lex
    Babiš proti Babišovi na míru. Na tom jste se shodli, všichni jste hlasovali pro,
    proti Babišovi, protože vy toho Babiše musíte dát pryč z té politiky, on vám vadí,
    protože se nepřizpůsobil těm vašim zvyklostem. Vždy jsem dodržoval veškeré právní
    předpisy. Agrofert neřídím a neovládám! A Evropská komise nemá co vykládat české
    zákony! Tahle země nemůže být řízena z Evropského parlamentu. My jsme svrchovaná
    země! A Česká republika žádné peníze vracet nebude. Já nevím, proč o tom mluví
    pan předseda. Za vás se vracelo 38 miliard! (Zvýšeným hlasem.) 38 miliard jsme
    vraceli za ty různé podvody. Takže je to celé nesmysl. '
  - 'A já se divím, že jste nemluvil o Čapím hnízdě. To je to nejdůležitější pro vás.
    Tak já vám ho zopakuju. A předpokládám, že vaši partneři o tom budou mluvit. Čtrnáct
    let stará věc! Kdo přiklepl tu dotaci? No tady pan poslanec Bendl toho času, tehdy
    byl hejtman. Seděla tam paní Langšádlová. I ten senátor - a řekli mi, že mám mluvit
    slušně - byl u toho. Kdo to kontroloval, tu dotaci? No dvakrát nejlepší ministr
    financí, pan Kalousek ji kontroloval. Pět let účelové stíhání. Firma měla nárok
    na tu dotaci a vrátila ji. A stále se to vyšetřuje. Státní zástupce to již jednou
    zastavil, ale nejvyšší státní zástupce to prodloužil. Je potřeba stíhat toho Babiše.
    A jeho rodinu! Za nic. Dotace se vrátila. Kde jsou ty miliardy, co jste rozkradli?
    Choďte se na to Čapí hnízdo podívat. Je to pro veřejnost! Pro děti! Choďte se
    tam podívat. Ale toho Babiše je potřeba zlikvidovat. Absurdní záležitost na objednávku.
    A můžou řvát všichni, mně je to úplně jedno. Na objednávku.  '
107. schůze: {}
108. schůze: {}
109. schůze: {}
11. schůze: {}
110. schůze: {}
111. schůze:
  Předseda vlády ČR Andrej Babiš:
  - '

    Právě v té jednomyslnosti je ta naše svrchovanost! (zvýšeným hlasem) Toto je rozvrat
    České republiky. Vy jste normálně pátá kolona. Vy chodíte do Bruselu a dostáváte
    tam noty! Neuvěřitelné. (Předsedající: Dovoluji si znovu vyzvat, abychom se snažili
    držet tématu.) Držím se tématu. (Potlesk z řad poslanců ANO.) Toto je normálně
    zrada. '
  - 'A prosím vás, já mám plno homosexuálních přátel, i moje paní, a oni chtějí mít
    ta práva. No fajn, to je důležité, ne jestli já podepíšu nějaký papír podle nějakých
    instrukcí nevím odkud. Takže je to úplně o něčem jiném a já jsem zkrátka vždycky
    preferoval činy než nějaké deklarace. (Potlesk z řad poslanců ANO.) '
  - ' '
  - 'Místopředseda PSP Vojtěch Pikal: Děkuji a nyní bude paní poslankyně Kovářová
    interpelovat ve věci nevděčná republika - boj za odměny v první linii. Prosím. '
  - ' '
  - 'Poslankyně Věra Kovářová: Vážený pane premiére, v posledních dnech rostou čísla
    počtu nakažených koronavirem a leckdo si klade otázku, jaká překvapení pro nás
    chystají podzimní měsíce. V případě hodně nepříznivého vývoje, který, doufám,
    nenastane, bude nutné opět povolat na pomoc složky integrovaného záchranného systému
    a studenty. Ti všichni se osvědčili už v případě předchozích vln a chci říci i
    z tohoto místa, že jsme jim za to velmi vděční. '
  - 'Bohužel ale dle dostupných informací nebyly vyplaceny všechny odměny za mimořádné
    služby a pomoc z minulé vlny pandemie, která byla nejen pro zdravotníky velmi
    náročná. Všichni máme v živé paměti, jak vláda řešila - či spíše mluvila o řešení
    - výplaty odměny pro zdravotníky a vypomáhající studenty. Pohled to byl občas
    smutný. Vyplácení odměn trvalo dlouho, bylo složité, ale nakonec přece jen odměny
    vyplaceny byly. Nu ale zdá se, že jste se příliš nepoučili, a tento poněkud smutný
    scénář se dnes opakuje v případě odměn policistů a hasičů. '
  - 'Vážený pane premiére, velmi mě tento přístup vlády, jejímž jste předsedou, mrzí.
    Tohle si nikdo z těch, kteří pomáhali v první linii, opravdu nezaslouží. Ráda
    bych se vás tedy zeptala, jak to s těmi slíbenými odměnami pro hasiče a policisty
    za mimořádnou pomoc během pandemie je, a jak to hlavně s nimi bude. Kdy budou
    vyplaceny, a budou vůbec vyplaceny? Nebo se s tím už nepočítá a je to jen jeden
    z nesplněných vládních slibů? Musím se ptát, jaký vzkaz tímto zmatečným postupem
    vysíláte všem policistům, hasičům, vojákům a dalším? Nechci, aby to byl vzkaz
    vypovídající o tom, že žijeme v nevděčné republice. Děkuji za odpověď. '
  - ' '
  - 'Místopředseda PSP Vojtěch Pikal: Děkuji za dodržení času a prosím pana premiéra
    o odpověď. '
  - ' '
  - 'Předseda vlády ČR Andrej Babiš: Děkuji za dotaz. Já s vámi samozřejmě souhlasím.
    Zapomněla jste na vojáky a Vězeňskou službu. My jsme to na vládě měli, my jsme
    se na tom domluvili, a teď paní ministryně Schillerová s příslušnými ministry
    musí zkrátka ty peníze na odměny najít. Mluvili jsme o odměně 20 000 korun za
    mimořádnou činnost v souvislosti s pandemií COVID-19, takže to nezpochybňuji.
    Teď je samozřejmě debata o finančních možnostech jednotlivých kapitol a samozřejmě
    paní ministryně Schillerová musí spoluprací s ministry ty peníze najít. '
  - 'My jsme určitě vděční všem. Myslím, že se stačí podívat na průměrné platy vojáků,
    hasičů, policistů a dalších a samozřejmě zdravotníků. My jsme znovu schválili
    mimořádné odměny pro zdravotníky ve výši 12,1 miliardy, takže jsme samozřejmě
    všem vděční, určitě si ty odměny zaslouží a ministři to mají za úkol vyřešit. '
  - ' '
  - 'Místopředseda PSP Vojtěch Pikal: Děkuji. Paní poslankyně má zájem o doplňující
    dotaz, takže prosím. '
  - ' '
  - 'Poslankyně Věra Kovářová: Děkuji, pane premiére, za částečnou odpověď. Vláda
    to tedy schválila a teď je čas, aby paní ministryně Schillerová našla peníze ve
    spolupráci s jednotlivými ministry. '
  - 'Já bych se tedy chtěla zeptat, jestli dohlédnete na to, v jakém časovém horizontu,
    a tam očekávám také vaši odpověď, budou tyto odměny vyplaceny, jak bude dlouho
    trvat to hledání finančních prostředků a zda jste ochotni dát finanční prostředky
    ze státního rozpočtu tak, jak tomu bylo u zdravotníků. Přála bych si, aby skutečně
    platilo to, co jste tady říkal před chvílí panu poslanci Martínkovi, že dáváte
    přednost činům, ne deklaracím. Takže prosím odpovězte, kdy budou odměny vyplaceny,
    a dohlédněte prosím na to, aby to bylo v dohledné době. Děkuji. '
  - ' '
  - 'Místopředseda PSP Vojtěch Pikal: Děkuji. Prosím pana premiéra o odpověď na doplňující
    dotaz. '
  - ' '
  - 'Předseda vlády ČR Andrej Babiš: Ono to vypadá, jako kdybychom se nesnažili. Já
    bych tady jenom připomněl, že jsme minulý rok, a bylo to v září, kdy se paní Schillerová
    domluvila s panem ministrem vnitra, navýšili objemy prostředků na odměny policistů
    a hasičů o 700 milionů. To bylo promítnuto do státního rozpočtu. Takže to bylo
    za jejich nasazení a zapojení do mimořádných opatření. Dalších 100 milionů bylo
    do rozpočtu Ministerstva vnitra na odměny zapracované v důsledku pozměňovacího
    návrhu jednoho poslance. Takže počátkem letošního roku navíc v nárocích nespotřebovaných
    výdajů Policie ČR, Hasičského záchranného sboru bylo k dispozici dalších 162 milionů
    korun, které je rovněž možné na odměny použít. Myslím, že tady jsou konkrétní
    částky, které byly vyplaceny v minulosti. A samozřejmě, o čem jsme mluvili, nejsem
    schopen teď říct konkrétní termín, ale určitě uděláme všechno pro to, aby to bylo
    co nejdříve. '
  - ' '
  - 'Místopředseda PSP Vojtěch Pikal: Děkuji. Nyní bude paní poslankyně Monika Jarošová
    interpelovat ve věci, co chystá vláda na občany, kteří se odmítnou očkovat. Prosím. '
  - ' '
  - 'Poslankyně Monika Jarošová: Vážený pane ministře, coby neočkované mi nebylo umožněno
    nesmyslným nařízením vlády zúčastnit se schůze společenství vlastníků jednotek,
    a tím rozhodovat o svém bytě. Ještě na minulé schůzi před pár měsíci, kdy byla
    situace mnohem horší, stačila rouška, a dnes, když se rozvolňuje, už rouška nestačí.
    Osobně se odmítám očkovat, odmítám se nesmyslně donekonečna testovat. Odmítám
    kohokoliv na potkání informovat o svém zdravotním stavu, to znamená informaci,
    zda jsem prodělala, či neprodělala covid, třeba v restauracích. O to ani tak nejde.
    Nejde ani o schůzi SVJ, nejde ani o mě. To jsem dala jenom jako příklad, pane
    premiére. Ale o co jde, je diskriminace neočkovaných osob. To, co se dnes děje,
    už je trošku přes čáru. '
  - 'Mě by zajímalo, kdy to skončí, kam to až chcete nechat svými rozhodnutími zajít?
    Proč chcete s postupným omezováním vstupu do prodejen a služeb donutit zdravé
    občany s dobrou imunitou k očkování? Je snad potřeba zužitkovat nakoupené vakcíny,
    nebo je nějaký jiný důvod, nějaké tlaky? Proč nutíte očkovat za každou cenu zdravé
    odolné občany, teď navíc i děti, a nestaráte se o ohrožené skupiny? Ptám se tedy,
    co bude posledním a nejúčinnějším nátlakem k dobrovolnému očkování, když reklamy
    příliš nepomáhají a stále více lidí to odmítá? Mě by zajímalo, co na ně chystáte,
    jak je chcete donutit k očkování, ty, co jsou rozhodnuti, že se očkovat nikdy
    nenechají? '
  - ' '
  - 'Místopředseda PSP Vojtěch Pikal: Děkuji a prosím pana premiéra o odpověď ve zbývajícím
    čase. '
  - ' '
  - 'Předseda vlády ČR Andrej Babiš: Nikoho nenutíme. My se snažíme je přesvědčit,
    že je to v zájmu jejich zdraví, aby se chránili očkováním. Takže nikoho samozřejmě
    nutit nebudeme a budeme je přesvědčovat, aby se nechali naočkovat, protože to
    je jediné řešení v případě, že by dostali covid a bude nějaká mutace, aby ten
    průběh toho onemocnění nebyl pro ně nebezpečný.  '
112. schůze: {}
113. schůze: {}
114. schůze: {}
115. schůze: {}
116. schůze: {}
118. schůze:
  Předseda vlády ČR Andrej Babiš:
  - ' '
  - 'Předseda vlády ČR Andrej Babiš: Není to pravda. 2030 nikdy nebylo na stole. Je
    to 2038. Je to stejné jako Německo. Samozřejmě je to ještě daleko a bůhví, jak
    to všechno dopadne. Ano, já tam bojuji. Bojuji a bojovali jsme. S Poláky jsme
    byli poslední, kteří to blokovali. Ano, protože oni a my máme zásadní problém
    samozřejmě, a taky jsme ve finále vybojovali velké peníze pro Modernizační fond
    a další věci a také máme 41 % toho Fondu obnovy (Předsedající: Je 16.00.) pro
    investice do - '
  - ' '
  - 'Předseda PSP Radek Vondráček: Jak jsem vás upozornil, budeme muset pokračovat
    interpelacemi na ostatní členy vlády. Já vám děkuji. Zahajuji ústní interpelace
    na ostatní členy vlády a vyzývám poslance Vojtěcha Pikala, aby přednesl interpelaci
    na místopředsedu vlády, ministra průmyslu a obchodu a ministra dopravy Karla Havlíčka,
    a zahájil tak blok odpovědí členů vlády na interpelace poslanců. Připraví se poslanec
    Tomáš Martínek. Prosím, máte slovo. '
  - ' '
  - 'Místopředseda PSP Vojtěch Pikal: Děkuji, pane předsedo. Já se tedy zapojím do
    té dnešní frašky. Doufám, že v příštím období se nám podaří najít nějaký efektivnější
    a smysluplnější formát interpelací. '
  - 'Pan ministr, jak mi bylo sděleno, je nepřítomen, takže vážený nepřítomný pane
    dvojministře, obracím se vás s interpelací a dotazem ve věci Oblastního ředitelství
    Správy železnic Olomouc, které obhospodařuje Olomoucký a Zlínský kraj. Doneslo
    se mi, že toto ředitelství by se mělo rušit a slučovat s Oblastním ředitelstvím
    v Ostravě, a já se ptám, jak bude zajištěna správa železniční cesty, zabezpečovacích
    zařízení, železničních mostů a tunelů i nádražních a dalších budov s dostatečnou
    místní znalostí. Jak bude zajištěna hladká spolupráce s dalšími aktéry v oblasti
    objednávání železniční dopravy, tedy krajem, provozovatelem dopravy, tedy Českými
    drahami, a Správou silničních dopravních cest? Jak bude zachována tradice inovací,
    která se váže k olomoucké dráze, a to nejen v historii, ale i nyní? A nakonec,
    jak budou zachována pracovní místa a příležitosti v oboru, zejména v technických
    oborech v mém kraji, neboť pokud se vše bude soustředit do velkých sídel, bude
    tak pokračovat vylidňování venkova pro nedostatek dostupných pracovních příležitostí.
    Děkuji. '
  - ' '
  - 'Předseda PSP Radek Vondráček: Já vám děkuji. Odpověď obdržíte písemně do 30 dnů. '
  - 'Poprosím pana poslance Tomáše Martínka, aby přednesl svou interpelaci na ministra
    životního prostředí Richarda Brabce. '
  - ' '
  - 'Poslanec Tomáš Martínek: Dobrý den, vážený, pane ministře. Zákon č. 168/2008
    Sb., o předcházení ekologické újmě, stanovuje Ministerstvu životního prostředí
    pro případ, kdy zjistí vznik škod na českém území, které mají původ na území jiného
    státu, povinnost o této skutečnosti informovat Evropskou komisi a příslušné úřady
    škodného státu. Zároveň má Česká republika povinnost v případě zjištění vzniklých
    škod přijmout opatření k jejich nápravě a v případě zjištění hrozících škod má
    povinnost přijmout taková opatření, aby ke škodě nedošlo. MŽP dlouhodobě disponuje
    informacemi, že těžba v polském dole Turów působí dopady hladiny podzemních vod
    na českém území. Zároveň je MŽP seznámeno s tím, že stávající dopad těžby je několikanásobně
    větší, než se předpokládalo. Už nyní jsou hladiny dvakrát níže, než co Polsko
    predikovalo k roku ukončení těžby 2044, a hrozí další poklesy, které mohou vést
    k znemožnění odběru pitné vody tisícovkám českých rodin v pohraničí a vysušení
    tisíců hektarů půdy. '
  - 'Proto bych se vás rád zeptal, kdy MŽP informovalo Evropskou komisi a příslušné
    polské úřady o vzniku a hrozbě dalších škod na českém území a jaká preventivní
    a nápravná opatření v této souvislosti plánuje přijmout, dále jak MŽP hodlá zabezpečit
    ochranu českého území od vzniku škod v případě, kdy nedojde k uzavření v této
    chvíli vyjednané dohody s Polskem - jaký je plán B. Děkuji za odpovědi. '
  - ' '
  - 'Předseda PSP Radek Vondráček: Já vám děkuji, pane poslanče, a slovo má pan ministr
    životního prostředí. '
  - ' '
  - 'Ministr životního prostředí ČR Richard Brabec  Děkuju za dotaz. Vidím tady i
    pozorný obličej paní předsedkyně výboru pro životní prostředí, paní poslankyně
    Balcarové, která samozřejmě sledovala tu debatu, která byla na posledním výboru
    životního prostředí. Já bych vás chtěl oba, ale nejenom oba, ale všechny samozřejmě
    v tomto sále, ale i všechny, kteří se na to teď dívají, ubezpečit, že samozřejmě
    jsme si vědomi povinností, které jsou dány zákonem č. 167/2008 Sb., o předcházení
    ekologické újmě a o její nápravě. '
  - 'Je ale třeba říct, že postup vůči Evropské komisi má určitá úskalí v tom, že
    je třeba prokázat příčinnou souvislost mezi daným provozovatelem a konkrétní a
    vyčíslitelnou škodou na životním prostředí, a to samozřejmě je věc, která je vždy,
    to důkazní břemeno je na tom, kdo to prokazuje. To znamená, my samozřejmě máme
    dosavadní hydrologická měření ze stávající sítě monitorovacích vrtů, která zaznamenávají
    pokles hladiny podzemní vody, a jsme přesvědčeni, že do značné míry, především
    v těch hlubších kolektorech, jsou skutečně spojeny s vlivy s pokračováním těžby
    na dole Turów, především pak na stav vody v oblasti Uhelné a blízkého okolí. Debata
    se spíš vede o těch mělčích kolektorech, kde samozřejmě těch vlivů může být více,
    ale to je právě to, co momentálně doplňujeme i sítí vrtů, které bude nově samozřejmě
    rozšiřovat a už rozšiřuje Česká geologická služba. '
  - 'Co ale je v této souvislosti ještě možná důležitější, je to, že s Evropskou komisí
    je Ministerstvo životního prostředí dlouhodobě v kontaktu, a již v dubnu loňského
    roku, tedy v dubnu 2020, jsme dopisem na Evropskou komisi aktivovali takzvaný
    článek 12 rámcové směrnice o vodách, který říká, že pokud se členský stát setká
    s problémem, který ovlivňuje hospodaření s jeho vodami, a nemůže být tímto členským
    státem vyřešen, může tento problém oznámit komisi a jakémukoliv dalšímu členskému
    státu, jehož se týká, a doporučit přitom jeho řešení. Článek 12 potom uvádí, že
    Evropská komise odpoví na každé oznámení členského státu nejpozději do šesti měsíců.
    Věřili jsme, že stanovisko Evropské komise by mohlo poskytnout vodítko, zda lze
    na současnou situaci pohlížet jako na škody na vodách, aby bylo možno lépe vyhodnotit
    předpoklad úspěšnosti aktivace postupu právě dle zákona č. 167/2008 Sb. '
  - 'Ale jak víte, tak jsme se nespoléhali pouze na Evropskou komisi, ale paralelně
    jsme využili i další možnosti, které unijní právo nabízí, a iniciovali jsme postup
    podle článku 259 smlouvy o fungování Evropské unie, který vyústil v podání žaloby
    k Soudnímu dvoru Evropské unie vůči Polsku. Pro úplnost dodávám, že pokud jde
    o výše zmíněnou komunikaci s Evropskou komisí ohledně postupu, po výměně několika
    dopisů mezi námi a Evropskou komisí nás komise po více jak roce, tedy konkrétně
    15. dubna 2021, informovala, že postup podle článku 12 směrnice č. 2000/60 byl
    z její strany pozastaven a bude obnoven až poté, co bude ukončeno soudní řízení
    vůči Polsku, které momentálně běží, ať už proto, že Soudní dvůr Evropské unie
    vydá svůj rozsudek, nebo proto, že Česká republika od soudního řízení odstoupí.
    Po pracovní linii nám bylo následně ze strany Evropské komise potvrzeno, že obdobně
    by Evropská komise postupovala i v případě postupu dle zákona, na který se ptáte,
    tedy zákona 167, o předcházení ekologické újmě, to znamená až po rozhodnutí soudního
    dvora nebo případně po odstoupení. '
  - 'To znamená, linie komunikace s Evropskou komisí je uvedena, a já znovu zopakuji:
    podnět k Evropské komisi ve věci těžební činnosti dolu Turów byl Evropské komisi
    odeslán 30. září loňského roku, samotná žaloba pak následně poté, co komise vydala
    v této věci odůvodněné stanovisko, a konkrétně byla žaloba k soudu současně s
    návrhem na uložení předběžného opatření podána 26. února letošního roku. Jak je
    z výše uvedeného zřejmé, ani Ministerstvo životního prostředí, ani Ministerstvo
    zahraničních věcí se nespoléhají jenom na takzvanou unijní linku, ale jsou aktivní
    i vůči samotnému Polsku. '
  - 'Pokud se týká vaší druhé otázky, tak tady musím úplně na rovinu říct, že máme
    plán B, ale nechceme ho úplně komentovat v přímém přenosu. '
  - ' '
  - 'Předseda PSP Radek Vondráček: Váš čas, pane ministře! (Děkuji.). A na doplňující
    otázku už se těší pan poslanec Martínek. Prosím. '
  - ' '
  - 'Poslanec Tomáš Martínek: Děkuji, pane ministře, za vyjádření. Samozřejmě jezdím
    opakovaně s paní kolegyní Balcarovou do Uhelné, do Václavic a dalších postižených
    obcí v okolí v Libereckém kraji a samozřejmě ta situace je dost dlouhodobá, a
    jak jsem říkal, přece jen ty propady vod jsou větší, než plánovalo Polsko, že
    to bude v době ukončení těžby 2044, takže je poměrně evidentní, že to asi nebude
    mít faktory ve smyslu globálního oteplování nebo něčeho podobného, ale že to doopravdy
    bude především na základě té těžby, a bylo by vhodné, aby Česká republika se zapojila
    více aktivně, aby doopravdy došlo k nějakému posunu.  '
119. schůze: {}
12. schůze:
  Předseda vlády ČR Andrej Babiš:
  - ' '
  - 'Místopředseda PSP Vojtěch Filip: Děkuji zpravodaji za jeho návrh. Nyní pan poslanec
    Radim Fiala, připraví se kolega Luzar. '
  - ' '
  - 'Poslanec Radim Fiala: Děkuji za slovo. Já se chci jenom v podrobné rozpravě přihlásit
    k návrhu usnesení SPD, a to zní: "Poslanecká sněmovna Parlamentu České republiky
    vyzývá vládu České republiky, aby v zahraniční politice podporovala pouze vojenské
    akce, které probíhají v souladu s mezinárodním právem." '
  - ' '
  - 'Místopředseda PSP Vojtěch Filip: Děkuji. Pan kolega Luzar. Pak se hlásí paní
    ministryně obrany. Prosím, pane poslanče, máte slovo. '
  - ' '
  - 'Poslanec Leo Luzar: Děkuji. Vážený pane předsedající, dámy a pánové, dovolte
    mi, abych tady přednesl návrh usnesení Komunistické strany Čech a Moravy: "Poslanecká
    sněmovna Parlamentu České republiky vyzývá vládu České republiky, aby v zahraničněpolitických
    otázkách a otázkách obrany a bezpečnosti vždy jednala s úplným respektem k mezinárodnímu
    právu a rezolucím Rady bezpečnosti OSN." '
  - 'Děkuji. '
  - ' '
  - 'Místopředseda PSP Vojtěch Filip: Děkuji. Nyní paní ministryně obrany Karla Šlechtová.
    Prosím, paní ministryně, máte slovo. '
  - ' '
  - 'Ministryně obrany ČR Karla Šlechtová  Vážený pane předsedající, vážené dámy poslankyně,
    vážení pánové poslanci, dovolte mi zmínit ještě jednu takovou věc. My tady řešíme
    v podstatě ex post situaci a dovolte mi - svým jménem i jménem pana ministra zahraničních
    věcí, který předpokládám, že ten souhlas k mému vyjádření by mi dal - abych poděkovala
    všem zaměstnancům Vojenského zpravodajství, Ministerstva obrany, Ministerstva
    zahraničních věcí, kteří celý týden monitorovali danou situaci, 24 hodin a celý
    týden, a to, že jsme si všichni mezi sebou volali ve tři ráno, ve dvě ráno, v
    jednu ráno, monitorovali jsme celý ten útok, který byl, zachovali jsme si chladnou
    hlavu. Za mě osobně, možná ne za vás, ale za mě osobně si tito lidé opravdu zaslouží
    ocenění, protože stav je takový, že bezpečnost českých občanů byla zajištěna.
    Děkuji. (Potlesk části poslanců.) '
  - ' '
  - 'Místopředseda PSP Vojtěch Filip: Děkuji paní ministryni obrany. Ptám se, kdo
    dál v podrobné rozpravě. Pan premiér. Prosím o klid. Slovo má předseda vlády České
    republiky Andrej Babiš. Pane předsedo, máte slovo. '
  - ' '
  - 'Předseda vlády ČR Andrej Babiš: Děkuji za slovo. Já za mě určitě nemám problém
    konzultovat, telefonovat. Já myslím, že jsem to i prokázal, když mě oslovil pan
    předseda ODS Fiala a žádal o schůzku, abychom si vyměnili názory na politiku v
    rámci Evropské unie. S tím problém nemám. Ale já jsem tady vystoupil a mluvil
    jsem o tom, co měla ta Evropa udělat. To znamená, že hned po inauguraci pana prezidenta
    Trumpa, když už tedy pan Obama úplně to teritorium nezvládl, měla Evropa požádat
    o tu schůzku na nejvyšší úrovni, na úrovni bezpečnostní rady státu (?). Ano, když
    jsou tam veta, ale proč tam nebyla ta schůzka, Trump, Putin, Erdogan a všichni?
    Evropa měla o to požádat. Otázka je, když Kissinger volal do Evropy, kdo je Evropa.
    Ano, ale to nechci tady rozvádět. Já si neumím představit, co tedy - já souhlasím
    s tím usnesením, nemám s tím problém, co ta naše ambasáda tam bude koho koordinovat.
    To nevím. My jsme zkrátka propásli tu možnost jako Evropa v tom teritoriu mít
    nějaký klid. My jsme to pustili. A to byla jedině moje kritika. To je všechno.
    Já znovu opakuji, pan bývalý ministr tady má návrhy, to je super, ale nevím, co
    ta naše ambasáda tam bude organizovat. To si neumím představit. Ale se zbytkem
    usnesení určitě nemám problém. '
  - ' '
  - 'Místopředseda PSP Vojtěch Filip: Děkuji panu předsedovi vlády. Nyní pan poslanec
    Miroslav Kalousek s faktickou poznámkou. Jsme stále v podrobné rozpravě. Prosím,
    pane předsedo, máte slovo. '
  - ' '
  - 'Poslanec Miroslav Kalousek: Děkuji. Já jenom krátkou poznámku. Já jsem hlasování
    o svém prvním bodu návrhu usnesení podmínil jednoznačným a srozumitelným vystoupením
    předsedy vlády, takže po tomto vystoupení bohužel trvám na tom, aby se o tom bodu
    hlasovalo. '
  - ' '
  - 'Místopředseda PSP Vojtěch Filip: Kdo dál v podrobné rozpravě? Nikoho nevidím.
    Podrobnou rozpravu končím. '
  - 'Budeme tedy hlasovat o jednotlivých usneseních, tak jak byla dohoda na té schůzce
    při nějakém přerušení jednání toho bodu. Pana zpravodaje požádám, aby jednotlivé
    návrhy přednášel - jednotlivě nebo v bloku. '
  - ' '
  - 'Poslanec Lubomír Zaorálek: Dobře, kolegové, já to zkusím. '
  - ' '
  - 'Místopředseda PSP Vojtěch Filip: Pane zpravodaji, já ještě požádám o klid. Byl
    zařazen mimořádný bod na toto jednání vůlí většiny Sněmovny. Není to bod nijak
    jednoduchý, tak bych prosil o klid, abychom se soustředili na návrhy na usnesení.
    Máte slovo, pane zpravodaji. '
  - ' '
  - 'Poslanec Lubomír Zaorálek: Dobře, já bych tedy navrhl, abychom postupně hlasovali
    o všech návrzích usnesení, které tu byly přečteny. Říkal jsem, že jsou tady takové
    čtyři body, na kterých byla poměrně slušná shoda. Tak je otázka, jestli ty čtyři
    body mám třeba přečíst a hlasovat je společně, nebo jestli někdo navrhne, abychom
    hlasovali - '
  - ' '
  - 'Místopředseda PSP Vojtěch Filip: Dobře, já to beru jako procedurální návrh, jestli
    lze o těch čtyřech bodech hlasovat jedním hlasováním, en bloc. Procedurálně je
    to třeba schválit, protože nejsou úplně z jedné dílny, abych řekl jednoduše. '
  - ' '
  - 'Rozhodneme o hlasování v jednom bloku v hlasování číslo 73, které jsem zahájil,
    a ptám se, kdo je pro. Kdo je proti? Děkuji vám. '
  - 'Hlasování pořadové číslo 73, z přítomných 175 pro 81 poslanec, proti 80. Návrh
    nebyl přijat. '
  - ' '
  - 'Budeme tedy hlasovat jednotlivě, takže každý návrh zvlášť. Tak, jak byly předloženy,
    prosím, pane zpravodaji, je načítejte. '
  - ' '
  - 'Poslanec Lubomír Zaorálek: Ano, takže znovu. První čtu první bod. (Ano.) '
  - '"Poslanecká sněmovna Parlamentu České republiky doporučuje předsedům výboru pro
    obranu a zahraničního výboru uspořádat společné jednání těchto orgánů k otázce
    současného vývoje v Sýrii za přítomnosti předsedy vlády, ministra zahraničních
    věcí, ministryně obrany a jimi přizvaných hostů." '
  - ' '
  - 'Místopředseda PSP Vojtěch Filip: Dobře. Ještě než o něm budeme hlasovat, já vás
    všechny odhlásím, požádám vás o novou registraci. Prosím, přihlaste se svými identifikačními
    kartami. '
  - ' '
  - 'O návrhu budeme hlasovat v hlasování číslo 74, jakmile se ustálí počet přihlášených,
    což se nyní stalo. '
  - 'Zahajuji hlasování číslo 74. Ptám se, kdo je pro. Kdo je proti? Děkuji vám. '
  - 'Hlasování pořadové číslo 74, z přítomných 171 poslance pro 171 poslanec, proti
    nikdo. Návrh byl přijat. Další návrh. '
  - ' '
  - 'Poslanec Lubomír Zaorálek: Druhý bod je: "Poslanecká sněmovna Parlamentu České
    republiky doporučuje předsedovi vlády, aby v případech závažných událostí mezinárodněpolitického
    charakteru konzultoval pozici České republiky s předsedy jednotlivých politických
    stran zastoupených v Poslanecké sněmovně." '
  - ' '
  - 'Místopředseda PSP Vojtěch Filip: Ano, rozhodneme v hlasování číslo 75, které
    jsem zahájil. Ptám se, kdo je pro. Kdo je proti? Děkuji vám. '
  - 'Hlasování pořadové číslo 75, z přítomných 171 poslance pro 105, proti 1. Návrh
    byl také přijat. Další návrh. '
  - ' '
  - 'Poslanec Lubomír Zaorálek: Teď je tady ta trojka: "Poslanecká sněmovna Parlamentu
    ČR vyzývá vládu, aby vyvinula veškeré úsilí k maximálnímu využití kapacit velvyslanectví
    České republiky v Damašku ve prospěch dlouhodobého mírového řešení současné situace
    v Sýrii, a to včetně zapojení odborných útvarů a složek našeho státu." '
  - ' '
  - 'Místopředseda PSP Vojtěch Filip: Dobře. Rozhodneme v hlasování číslo 76, které
    jsem zahájil, a ptám se, kdo je pro. Kdo je proti? Děkuji vám. '
  - 'Hlasování pořadové číslo 76, z přítomných 170 pro 158, proti nikdo. Návrh byl
    přijat. Další návrh. '
  - ' '
  - 'Poslanec Lubomír Zaorálek: Teď je čtvrtý bod: "Poslanecká sněmovna Parlamentu
    ČR vyzývá vládu, aby podpořila reformu mezinárodních institucí směřující k jejich
    větší funkčnosti a efektivnosti. '
120. schůze:
  Předseda vlády ČR Andrej Babiš:
  - (Schůze zahájena ve 14.00 hodin.)
  - ' '
  - 'Předseda PSP Radek Vondráček: Vážené paní poslankyně, vážení páni poslanci, vážení
    členové vlády, než zahájíme 120. schůzi, rád bych připomněl, že po jejím skončení
    na základě dohody, která tu proběhla v jednu hodinu, bude pokračovat 119. přerušená
    schůze. '
  - 'Nyní tedy zahajuji 120. schůzi Poslanecké sněmovny, a aby byla zaznamenána vaše
    účast, tak vás odhlašuji. Poprosím vás, abyste se přihlásili svými kartami, případně
    mi sdělili, kdo hlasuje s náhradní kartou. '
  - 'Schůzi jsem svolal jako předseda Poslanecké sněmovny podle zk. 51 odst. 4 jednacího
    řádu na základě žádosti 53 poslanců. Pozvánka vám byla rozeslána ve středu 29.
    září tohoto roku elektronickou poštou. Nyní přistoupíme k určení dvou ověřovatelů
    této schůze. (Gong.) Přivolám kolegy z předsálí. '
  - ' '
  - 'Navrhuji, abychom určili poslance Stanislava Berkovce a poslance Petra Dolínka,
    není-li námitek. Má někdo jiný návrh? Nikoho nevidím, Sněmovna je usnášeníschopná. '
  - 'Zahajuji tedy hlasování. Kdo je pro navržené ověřovatele? Kdo je proti? '
  - 'Hlasování číslo 1, přihlášeno je 92 poslanců, pro 88, proti nikdo. Návrh byl
    přijat. '
  - ' '
  - 'Nyní přistoupíme ke stanovení pořadu 120. schůze, jehož návrh je uveden na pozvánce.
    Připomínám, že podle zk. 54 odst. 7 zákona o jednacím řádu rozhodne Sněmovna pouze
    o pořadu uvedeném v žádosti. Nelze navrhnout žádnou změnu ani doplnění pořadu.
    Rovněž tak nelze rozšiřovat schválený pořad. '
  - 'Ještě před zahájením schůze se v této části... mám tu dvě přednostní práva, je
    to pan premiér a paní ministryně financí... tři, omlouvám se, jako třetí pan místopředseda
    Tomio Okamura, a teď se hlásí paní ministryně, takže v tomto pořadí. Nejprve pan
    premiér, připraví se paní... '
  - 'Paní ministryně, ty přihlášky už jsou staršího data, všechny ostatní. '
  - 'Pan poslanec Grospič ruší svoji omluvu, je přítomen. Prosím, pane premiére, máte
    slovo. '
  - ' '
  - 'Předseda vlády ČR Andrej Babiš: Takže dobrý den, vážené poslankyně, vážení poslanci.
    Předstupuji zde ve Sněmovně se svým návrhem na zmrazení platů politiků na stávající
    úrovni na následujících pět let, tedy až do roku 2026. Pokud bychom to neudělali,
    platy se od ledna skokově zvýší, a to by v dnešní situaci bylo skutečně skandální.
    Měli bychom jít příkladem. Sám svůj plat posílám samoživitelkám a za zvýšení našich
    platů bych se musel stydět, když žijeme z peněz daňových poplatníků. '
  - 'Dnes mají poslanci a senátoři i při letošním zmrazení nárok na základní plat
    ve výši 90 800 korun měsíčně a k tomu peněžité paušální náhrady 47 200 korun až
    64 000 korun měsíčně na dopravu, reprezentaci a další. To jsou ty náhrady, za
    které si expremiér Sobotka našetřil na byt. Když to tedy zprůměrujeme, vychází
    to na nějakých 146 000 korun hrubého měsíčně. Pokud platy nezmrazíme, tak by vyskočily
    o více než 6,1 %, a to od příštího roku by bral řadový poslanec nebo senátor 96
    300 korun měsíčně a peněžní náhrady by všem zákonodárcům vzrostly od 50 000 do
    67 800 korun měsíčně. '
  - 'V průměru by tak poslanci a senátoři brali 155 000 korun měsíčně. Jenže základní
    plat pobírá jen menšina. Většina politiků má nějakou funkci a funkce samozřejmě
    znamenají příplatky, proto jsou tak populární. Předseda výboru má dnes plat 127
    800 korun měsíčně bez paušálních náhrad a po rozmrazení by bral 135 600 korun
    měsíčně. Místopředseda Sněmovny i Senátu dostává 173 200 korun každý měsíc a po
    rozmrazení by měl 183 700 korun měsíčně. Samozřejmě to není jako brát 48 milionů
    korun v dotacích pro svou neziskovku zabývající se právy žen v Barmě, ale i tak
    jsou to velmi slušné peníze. '
  - 'A když jste jen poslanec, ale i starosta a kumulujete funkce, tak není problém
    se přiblížit i čtvrt milionu - to mi určitě potvrdí kolegové ze STAN. Vedle platů
    a finančních náhrad nesmíme opomenout výhody jako služební auto pro funkcionáře,
    telefony a počítače, expertné, asistenti, kanceláře, které jsou v řádu desítek
    tisíc měsíčně, ale i 2,5krát vyšší zahraniční diety, než dostávají obyčejní zaměstnanci.
    Snad kromě učitelů jsou poslanci a senátoři také jediní, kdo mají v létě dva měsíce
    prázdnin. A na rozdíl od členů vlády se na poslance a senátory nevztahuje zákon
    o střetu zájmů, takže si mohou dál v klidu podnikat a přitom hlasovat o svém předmětu
    podnikání. '
  - 'Když jsem svůj návrh podal, přišly očekávané reakce: proč jsem si nevzpomněl
    dřív, že to rozpočet nevytrhne a že je to populismus. Na zmrazení platů jsem si
    vzpomněl už v červnu tohoto roku, ale tehdy můj návrh neprošel, protože jsem navrhoval
    zmrazit platy všem ústavním činitelům, tedy i soudcům a státním zástupcům, což
    byla chyba. Mně ale jde o platy politiků, a určitě nám všem. Nesouhlasím ani s
    námitkou, že to státní kasu nevytrhne. Odhaduje se, že zmrazením platů politiků
    by státní kase přineslo za pět let podle odhadů Ministerstva financí 727 milionů
    korun a každý řádný hospodář ví, že mít 727 milionů korun nebo nemít je rozdíl
    727 milionů korun. Navíc když čtu rozhovory opozičních politiků, tak se všichni
    dožadují větších úspor. Proto kde lépe začít, než u sebe? A pokud jde o obvinění
    z populismu, možná proto, že vím, čím blíž je termín voleb, tím větší je ochota
    politiků přistoupit na některé, pro ně nepopulární kroky. '
  - 'Každopádně vidím, respektive uvidíme, zda je pravda, že tradiční strany uzavřely
    dohodu, že až bude po volbách, tak ODS, STAN, TOP 09 a KDU-ČSL návrh v Senátu
    zamítnou a nechají platy všem politikům od příštího roku zase vzrůst o 6,1 %.
    Upřímně, nejsem tady od toho, abych hájil zájmy politiků a stranických sekretariátů,
    ale zájmy lidí, důchodců, pracujících rodin s dětmi i samoživitelek, zaměstnanců
    i živnostníků, tedy zájmy těch, na které opoziční politici vždycky kašlali. Sice
    jim před volbami slibovali hory doly, protože potřebovali jejich hlas, ale jakmile
    bylo po volbách, tak na svoje sliby šmahem zapomněli, protože jim šlo jen o trafiky
    a koryta. '
  - 'To pro hnutí ANO neplatí. Na rozdíl od spousty z vás jsem šel do politiky ne
    s cílem zbohatnout - ale určitě jste zaznamenali z tisku - ale s cílem zlepšit
    život všem našim občanům. A teď je mým zájmem životní úroveň, kterou jsme vydobyli
    před pětikoalicí PirátoSTAN a SPOLU, ochránit. '
  - 'Nemám problém přiznat, že neumím moc mluvit. Kupení prázdných slov považuji za
    ztrátu času a scházela mi trpělivost to věčné žvanění poslouchat. I když musím
    říct, že to žvanění je svým způsobem umění. Jen profesionální politici dokážou
    mluvit dlouhé hodiny a přitom neříct vůbec nic. Ještě že se plat politiků neodvíjí
    od počtu vyřčených slov, protože by Česká republika skutečně asi musela vyhlásit
    státní bankrot. Pro mě vždycky byly rozhodující činy a výsledky. A podle toho
    jsem se řídil v osobním životě jako podnikatel, jako ministr i jako předseda vlády.  '
13. schůze:
  Předseda vlády ČR Andrej Babiš:
  - '

    Vážené dámy a pánové, máme teď jedinečnou možnost v historii této země konečně
    něco udělat s problémem politických trafik. Já doufám, že to nedopadne jako dříve,
    když hnutí ANO zablokovalo, aby zákon o registru smluv, jeho rozšíření na společnost
    ČEZ, byl zařazen na jednání Poslanecké sněmovny, ale že konečně, když má tu možnost
    ukázat to hlasováním, tak dá najevo, že je potřeba s těmi politickými trafikami
    něco dělat, a že tento návrh podpoří, tak aby se mohl dostat do dalšího čtení.
    Pokud má nějaké své vlastní zlepšovací návrhy, pokud nechce, aby parlament kontroloval
    činnost vlády, ale aby si vláda schvalovala sama vlastnickou politiku, tak to
    může uplatnit ve druhém čtení. Ale nemyslím si, že by bylo správné a v souladu
    s volebním programem a sliby voličům, aby tento návrh zařízla. '
  - 'Děkuji vám za pozornost a za podporu nominačního zákona, který připravili Piráti
    a který předkládají s celou řadou dalších poslaneckých klubů. '
  - ' '
  - 'Místopředseda PSP Vojtěch Filip: Děkuji panu poslanci Michálkovi. Dobré poledne,
    vážené paní a pánové. Budeme pokračovat, a to dvěma faktickými poznámkami, nejdříve
    pan poslanec Martínek s faktickou poznámkou a poté s faktickou poznámkou pan předseda
    klubu ANO Faltýnek. Pane poslanče, máte slovo k faktické poznámce. '
  - ' '
  - 'Poslanec Tomáš Martínek: Děkuji. Já bych chtěl jen poopravit pana kolegu poslance
    zpravodaje Luzara, který vlastně říkal, že je tady více návrhů, které se prolínají,
    což úplně pravda není, protože vlastně ten návrh ANO byl stažen a vláda v tuto
    chvíli žádný vlastní návrh neřeší, takže de facto to je jediný nosný návrh k této
    problematice, a i proto bychom byli rádi, kdyby se stal vlastně takovým návrhem,
    který bude ve druhém čtení řešit konsenzus, na kterém se shodne nějaká většina.
    Děkuji. '
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní faktická poznámka pana poslance Jaroslava Faltýnka. Pane předsedo, máte slovo
    k faktické poznámce. '
  - ' '
  - 'Poslanec Jaroslav Faltýnek: Děkuji za slovo, pane místopředsedo. Já bych chtěl
    v rámci své faktické poznámky pouze poprosit vaším prostřednictvím pana kolegu
    Michálka, předsedu klubu Pirátů, aby používal správné informace, nikoliv nesprávné.
    On tady hovořil o jednom příkladu konfliktu zájmů a padlo tady jméno Tomáš Vrba.
    Pro informaci všech - kdo je to Tomáš Vrba? Tomáš Vrba je již osm let ředitelem
    Lesů města Prostějova - ředitel Lesů města Prostějova, pane kolego prostřednictvím
    pana předsedajícího - a podařilo se mu zdvacetinásobit hospodářský výsledek této
    společnosti. Je to stoprocentně vlastněná společnost městem Prostějovem. '
  - 'Ano, ve společnosti Less & Forest, o které jste hovořil, která skončila v insolvenci,
    pracoval jako manažer, byl to ředitel nějakého závodu na Moravě a odešel z této
    společnosti rok před vyhlášením této insolvence. Takže jenom aby bylo jasno, aby
    tady padaly jasné a konkrétní informace, pane kolego. Děkuji. '
  - ' '
  - 'Místopředseda PSP Vojtěch Filip: Děkuji panu poslanci Faltýnkovi za dodržení
    času k faktické poznámce. Nyní pan poslanec Kalous a pak tady mám poznámku, že
    chce vystoupit pan předseda vlády. Pan poslanec Kalous. Máte slovo, pane poslanče,
    k faktické poznámce. '
  - ' '
  - 'Poslanec Adam Kalous: Děkuji, pane předsedající. Dámy a pánové, nikdo samozřejmě
    nezpochybňuje potřebu nastavit ještě transparentnější pravidla fungování státních
    podniků včetně nominací do řídících a kontrolních orgánů státních firem. To skutečně
    nikdo nezpochybňuje. Na druhé straně je třeba zdůraznit, že za každý podnik s
    majetkovým podílem státu odpovídá konkrétní ministerstvo. Každý podnik má svého
    vlastníka a ten má přece odpovědnost za tu akciovou společnost nebo státní podnik. '
  - 'Tento návrh Pirátů by zaváděl například institut neplatnosti volby nebo jmenování,
    a to v případě nedodržení nominačního postupu. Prakticky může nastat situace,
    že ministr někoho jmenuje a po roce někdo platnost toho jmenování zpochybní, soud
    rozhodne, že jmenování bylo neplatné, a já se ptám, jestli úkony, které učinil
    ten konkrétní člověk, a těch úkonů mohou být desítky denně, budou neplatné. '
  - 'Dále nesouhlasím s tím, aby vlastnickou politiku státu schvalovala Poslanecká
    sněmovna, protože skutečně se podle mého názoru jedná o zásah do kompetencí jednotlivých
    ministerstev, tedy moci výkonné. Já nechci a podle mě nechce nikdo, aby se ze
    státních firem staly jakési pobočky Poslanecké sněmovny. Navíc i samotní předkladatelé
    tohoto zákona uznávají, že schvalování vlastnické politiky státu Poslaneckou sněmovnou
    je nestandardní. '
  - 'Návrh nominačního zákona by podle mého názoru měla předložit vláda, a já tedy
    navrhuji návrh tohoto zákona zamítnout v prvním čtení. Děkuji. '
  - ' '
  - 'Místopředseda PSP Vojtěch Filip: Děkuji panu poslanci Kalousovi. Nyní dvě faktické
    poznámky - pan poslanec Válek a pan poslanec Martínek. (Poslanec Martínek chce
    jít k mikrofonu.) Nejdříve pan poslanec Válek, byl rychlejší. V pořádku. Jen že
    vás chtěl pan kolega Martínek předběhnout, to jsem nedopustil. Máte slovo, pane
    poslanče. '
  - ' '
  - 'Poslanec Vlastimil Válek: Chvátám věku přiměřeně. '
  - 'Já jsem se chtěl prostřednictvím pana předsedajícího zeptat pana poslance Faltýnka,
    pana předsedy - já se za to omlouvám, já tomu nerozumím, ale vy jste říkal, že
    se zdvacetinásobila... (Poslanec Faltýnek reaguje ze svého místa mimo mikrofon.)
    A to se dá sběrem hub, malin anebo těžením dřeva? To bych právě chtěl vědět. Mně
    to přijde, že v lese se dá jenom těžit dřevo, takže dvacetkrát častěji těží, to
    by mě zajímalo. Ptám se bez záludností, jenom mě to zajímá. Děkuji. '
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní pan poslanec Martínek, pak se s faktickou poznámkou hlásí pan kolega Faltýnek.
    Prosím, pane poslanče, máte slovo. '
  - ' '
  - 'Poslanec Tomáš Martínek: Já jenom k té nejčastější připomínce, kterou zmínil
    i pan kolega Kalous, k neplatnosti volby. My v tom současném návrhu, co máte k
    dispozici, zmiňujeme i to, že práva nabytá v dobré víře nejsou narušena. Takže
    si myslíme, že by to opodstatněné nebylo, ale i kvůli právní jistotě všech jsme
    schopni to upravit tak, že neplatnost volby bude pouze v případě, pokud výbor
    nedá doporučující stanovisko, což by byl jasný bod, který by říkal, že v tomto
    případě ano, v tomto ne, a nebyla by jakákoliv právní pochybnost, kdy dané jmenování
    napadnout. Myslím, že tohle by to řešilo, a právě to bychom mohli podat v komplexním
    pozměňovacím návrhu s dalšími připomínkami, které bychom mohli probrat ve druhém
    čtení, pokud to připustíte. Děkuji. '
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní faktická poznámka pana předsedy Faltýnka, potom s přednostním právem pan
    předseda vlády. '
  - ' '
  - 'Poslanec Jaroslav Faltýnek: Péčí řádného hospodáře, pane kolego. A pokud máte
    zájem, příští týden ve středu je zemědělský výbor, vy jste jeho členem, který
    se bude věnovat detailně problematice kůrovce a kalamity a můžeme Tomáše Vrbu
    jako člena Dozorčí rady Lesů České republiky a současně ředitele Městských lesů
    v Prostějově pozvat, aby řekl svůj názor na kalamitu kůrovce, a jak ji zvládli
    v Prostějově a co ta péče řádného hospodáře konkrétně znamená. Je to pěstování
    sazenic, výroba semene, sběr semene, prodávání těchto záležitostí všem možným
    subjektům na trhu atd. atd. Takže je to péče řádného hospodáře. Děkuji. '
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní s přednostním právem pan předseda vlády a já požádám po jeho vystoupení o
    vystřídání, já chci také s faktickou poznámkou reagovat. Pane předsedo, máte slovo. '
  - ' '
  - 'Předseda vlády ČR Andrej Babiš: Děkuji za slovo. Vážený pane předsedající, kolegyně,
    kolegové, já bych se rád vyjádřil k návrhu za vládu. Vláda tento návrh projednala
    na své schůzi 18. dubna 2018, tento návrh posoudila a vyslovila s ním nesouhlas,
    a to zejména z těchto důvodů. My samozřejmě považujeme za vhodné a potřebné zajistit
    větší transparentnost a zkvalitnění a sjednocení postupu ministerstev v oblasti
    nominace osob do funkcí ve státních podnicích nebo právnických osobách s majetkovou
    účastí státu, ale pan poslanec Michálek zapomněl - nevím, jestli naschvál, nebo
    si to nenastudoval - že já jako ministr financí jsem předložil tento zákon. Já
    jsem ho předložil a stanovisko LRV k němu bylo z 3. dubna 2017. Byly k tomu různé
    výhrady, jestli to vůbec má být zákon, jestli nestačí to, co zavedla minulá vláda.  '
14. schůze: {}
15. schůze: {}
16. schůze:
  Předseda vlády ČR Andrej Babiš:
  - (Jednání zahájeno v 12.00 hodin.)
  - ' '
  - 'Předseda PSP Radek Vondráček: Vážené paní poslankyně, vážení páni poslanci, vážení
    členové vlády, zahajuji druhý jednací den 16. schůze Poslanecké sněmovny. Všechny
    vás tu vítám. '
  - 'Prosím vás, abyste se přihlásili svými identifikačními kartami, případně mi sdělili,
    kdo hlasuje s kartou náhradní. Paní poslankyně Balaštíková hlasuje s náhradní
    kartou číslo 2. '
  - 'Sděluji, že o omluvení z neúčasti na dnešním jednání požádali tito poslanci a
    poslankyně: Andrea Babišová - zahraniční cesta, Pavel Bělobrádek - pracovní důvody,
    Jan Birke - pracovní důvody, Stanislav Blaha - zdravotní důvody, Petr Dolínek
    - rodinné důvody, František Elfmark - rodinné důvody, Petr Fiala od 12.30 do 15.00
    hodin - pracovní důvody, Pavla Golasowská - rodinné důvody, Josef Hájek - zahraniční
    cesta, Tomáš Hanzel - rodinné důvody, Martin Jiránek - zdravotní důvody, Marian
    Jurečka - osobní důvody, Pavel Juříček - zahraniční cesta, Jiří Kobza - zahraniční
    cesta, František Kopřiva - zahraniční cesta, Radek Koten do 16 hodin z pracovních
    důvodů, Robert Králíček od 17.00 do 20 hodin z pracovních důvodů, Jaroslav Kytýr
    - zahraniční cesta, Helena Langšádlová - pracovní důvody, Eva Matyášová do 11.30
    - zdravotní důvody, Jiří Mihola - zdravotní důvody, Patrik Nacher - pracovní důvody,
    Vojtěch Pikal od 9.40 do 11 hodin, to už tedy neplatí - pracovní důvody, Pavel
    Staněk - zahraniční cesta, Martin Stropnický - pracovní důvody, Julius Špičák
    do 15 hodin - zahraniční cesta, Jiří Valenta - zahraniční cesta, Lubomír Zaorálek
    - zahraniční cesta. '
  - 'Z členů vlády v tuto chvilku není omluven nikdo. Od 14.30 pak Robert Plaga z
    pracovních důvodů. '
  - 'Vážené kolegyně, vážení kolegové, vítám mezi námi prezidentem jmenovanou novou
    vládu České republiky. Chtěl bych požádat jejího předsedu Andreje Babiše, aby
    nám jednotlivé členy vlády představil. Poprosím vás už o klid v sále, a abyste
    se usadili na svých místech. Děkuji. '
  - ' '
  - 'Předseda vlády ČR Andrej Babiš: Děkuji za slovo. Vážený pane předsedo, vážené
    poslankyně, vážení poslanci, je mi velkou ctí, že vám dnes, tak jak je tradicí
    v Poslanecké sněmovně, mohu představit osobně novou vládu České republiky, která
    byla jmenována prezidentem republiky na základě dohody mezi Českou stranou sociálně
    demokratickou a hnutím ANO. Vláda tedy vznikla na základě minulých voleb do Poslanecké
    sněmovny. '
  - 'Dovolte mi nyní, abych vám jednotlivé členy vlády představil. Prvním místopředsedou
    vlády a ministrem vnitra se stal pan Jan Hamáček. Zároveň je pověřen resortem
    Ministerstva zahraničních věcí. Místopředseda vlády a ministr životního prostředí
    je Richard Brabec. Ministryní financí se stala Alena Schillerová. Ministrem obrany
    Lubomír Metnar. Ministryní spravedlnosti Taťána Malá. Ministryní průmyslu a obchodu
    Marta Nováková. Ministr dopravy Dan Ťok. Ministr zemědělství Miroslav Toman. Ministrem
    práce a sociálních věcí Petr Krčál. Ministrem zdravotnictví Adam Vojtěch. Ministrem
    školství, mládeže a tělovýchovy Robert Plaga. Ministryní pro místní rozvoj Klára
    Dostálová. A konečně ministrem kultury Antonín Staněk. Doufám, že jsem na nikoho
    nezapomněl. '
  - 'Zároveň vláda dnes schválila své programové prohlášení, které vám bude spolu
    se žádostí o důvěru postoupeno prostřednictvím vašich klubů v souladu s zk. 85
    jednacího řádu Poslanecké sněmovny. '
  - 'Děkuji vám za pozornost. (Potlesk z levé a střední strany sálu.) '
  - ' '
  - 'Předseda PSP Radek Vondráček: Děkuji vám, pane premiére. A budeme se těšit na
    spolupráci vlády a Poslanecké sněmovny. '
  - 'S přednostním právem se hlásí pan místopředseda Pikal, potom pan předseda Kalousek
    a poté pan předseda Stanjura. Samozřejmě pro pořádek uvádím, že budeme projednávat
    pořad a případné změny pořadu ihned po přednostních právech. Prosím. '
  - ' '
  - 'Místopředseda PSP Vojtěch Pikal: Já jsem se hlásil už před tím představením,
    ale bohužel to nevyšlo. Takže bych chtěl připomenout, že dnes je Den obětí komunismu,
    a chtěl bych navrhnout, abychom tento den na památku těchto obětí uctili minutou
    ticha. '
  - ' '
  - 'Předseda PSP Radek Vondráček: Tak. Přejete si ještě ostatní přednostní právo,
    nebo bychom minutou ticha uctili oběti? Poprosím tedy, vážené kolegyně, vážení
    kolegové, minutu ticha. (Poslanci povstávají a uctívají minutou ticha oběti komunismu.)
    Děkuji. '
  - 'Teď doufám, že jsem si zapamatoval pořadí. Nyní pan předseda Kalousek, poté pan
    předseda Stanjura. '
  - 'S náhradní kartou číslo 8 hlasuje pan poslanec Holomčík, s náhradní kartou číslo
    7 pan poslanec Bartoš. '
  - 'Prosím máte slovo. '
  - ' '
  - 'Poslanec Miroslav Kalousek: Děkuji za slovo, pane předsedo. Já si dovolím srdečně
    poblahopřát všem novým členům vlády ke jmenování a dovolím si za řadu z nás položit
    otázku panu premiérovi. Snad mi odpoví. '
  - 'Pane premiére, v pondělí jste informoval veřejnost i nás, že na oficiálním seznamu
    je navrhován pro vedení rezortu Ministerstva zahraničí pan Miroslav Poche. Pověřen
    byl dnes pan Hamáček. Ústava neumožňuje prezidentovi republiky libovolně změnit
    to jméno, aniž by mu to navrhl předseda vlády. To znamená, že vy jste pana Hamáčka
    mezi pondělkem a dneškem musel oficiálně prezidentovi republiky navrhnout. Já
    bych se vás chtěl zeptat, zda nám můžete říct, kdy to bylo. Jestli v úterý, nebo
    ve středu? Anebo jestli v pondělí v tom oficiálním návrhu nebyl pan Miroslav Poche?
    Myslím si, že Poslanecká sněmovna, která bude vyslovovat vládě důvěru, či nikoliv,
    má na tuhle informaci právo. Děkuji. '
  - ' '
  - 'Předseda PSP Radek Vondráček: Děkuji. S přednostním právem pan předseda Stanjura. '
  - ' '
  - 'Poslanec Zbyněk Stanjura: Děkuji za slovo. Vážený pane předsedo, vážená vládo,
    kolegyně, kolegové, musím říct, že dnešní jmenování vlády přineslo několik nových
    otázek. Já skutečně nevím, jestli ministrem zahraničí je ministr vnitra, nebo
    ministrem vnitra je ministr zahraničí, nebo obojí. Jsou dvě možnosti. Buď byl
    Jan Hamáček navržen do funkce ministra zahraničí a jsme svědky dalšího politického
    ponížení ČSSD, a pak je všechno ústavně v pořádku. Anebo byl navržen oficiálně
    původní nominant sociálních demokratů, a pak to ústavně v pořádku není. '
  - 'Dovolte mi, abych využil příležitosti a zeptal se nové ministryně spravedlnosti
    a také předsedkyně Legislativní rady vlády, jak to podle Ústavy má být a jak to
    podle ní dneska proběhlo. Děkuji. '
  - ' '
  - 'Předseda PSP Radek Vondráček: Já vám děkuji a v případě, že zde není žádné další
    přednostní právo a nikdo nemá zájem vystoupit, což tady nevidím, tak znovu zdůrazňuji,
    že jsme už nyní v části jednání, kdy mohou být předkládány návrhy na změnu pořadu
    schůze. Je zde nějaký návrh? Pan předseda Stanjura.  '
17. schůze:
  Předseda vlády ČR Andrej Babiš:
  - (Jednání pokračovalo ve 22.08 hodin.)
  - ' '
  - 'Místopředseda PSP Tomio Okamura: Vážené poslankyně, vážení poslanci, přeji hezký
    pozdní večer, budeme tedy po pauze, kterou si vyžádal poslanecký klub ODS, pokračovat
    ve schůzi Poslanecké sněmovny. Požádal bych členy vlády, aby zaujali svá místa. '
  - 'Nyní jako první s faktickou poznámkou pan poslanec Kalousek. Prosím, máte slovo. '
  - ' '
  - 'Poslanec Miroslav Kalousek: Děkuji za slovo, pane předsedající. Ve smyslu jednacího
    řádu reaguji na vystoupení svého kolegy pana předsedy Stanjury, který si vyžádal
    přestávku na délku 20 minut, aby mohl pan premiér vyjít mezi veřejnost. Podle
    informací, které máme, pan premiér vykoukl na tu ulici, a když viděl, že mu dav
    není nakloněn, třeba mi to rozmluví, tak zase jako se vrátil zpátky, aniž by s
    těmi lidmi mluvil. (Smích v sále.) '
  - 'Pane premiére, promiňte, takhle se nechová chlap. Chlap se baví i s lidmi, kteří
    mají jiný názor. Vy utíkáte před lidmi, kteří mají jiný názor, křivě přísaháte
    na zdraví svých dětí, podvádíte, kňouráte, fňukáte. (Bušení do lavic převážně
    z levé části sálu.) Děláte úplně všechno pro to... Pane předsedající, prosím,
    abyste mi odečetl čas, zatímco nedisciplinovaní poslanci mlátili do lavic. (Opětovné
    bušení do lavic.) '
  - ' '
  - 'Místopředseda PSP Tomio Okamura: Dobře, já vám, pane poslanče, vyhovím a nastavím
    vám čas, abyste dostal prostor na svou faktickou poznámku v délce dvou minut. '
  - ' '
  - 'Poslanec Miroslav Kalousek: Děkuji. Pane premiére, děláte všechno, co normální
    chlap nedělá. Bojíte se lidí s jinými názory, kňouráte, fňukáte, křivě přísaháte
    na zdraví svých dětí, podvádíte a kňučíte. (Bušení do lavic.) Česká republika...
    (Poslanec Faltýnek z lavice: On je vožralej, nech toho. Smích a potlesk části
    poslanců.) Česká republika si zaslouží předsedu vlády, který s sebou nese název
    chlap. To vy nejste a to je také jeden z důvodů, proč vám nelze vyslovit důvěru.
    Děkuji. '
  - ' '
  - 'Místopředseda PSP Tomio Okamura: To byl pan předseda Kalousek. A pan premiér
    Babiš s přednostním právem, takže čas není omezen. Prosím. '
  - ' '
  - 'Předseda vlády ČR Andrej Babiš: Já bych chtěl poděkovat ODS za tu přestávku.
    Já jsem šel mezi demonstranty. Já nevím, kolik má promile vožrala Kalousek dneska.
    Možná stejný promile jak oni venku. (Potlesk z levé strany sálu.) '
  - ' '
  - 'Místopředseda PSP Tomio Okamura: Prosím vás, oslovujte se jenom prostřednictvím
    předsedajícího, pane premiére. '
  - ' '
  - 'Předseda vlády ČR Andrej Babiš: Jo, je zase vožralej jak obyčejně. Zloděj zlodějský.
    Nebudeš mě urážet. (Bušení do lavic z pravé části sálu.) Nebudeš mluvit o mojich
    dětech! '
  - ' '
  - 'Místopředseda PSP Tomio Okamura: Prosím vás, používejme slušné výrazy a oslovujte
    se pouze prostřednictvím předsedajícího, nebo budu nucen vám odebrat slovo. '
  - ' '
  - 'Předseda vlády ČR Andrej Babiš: Já můžu na ně mluvit přímo, pane předsedající.
    (Z pléna: Ne!) '
  - 'Takže já jsem šel ven mezi ty demonstranty a chtěl jsem s nima mluvit. A co jsem
    jim chtěl ukázat? No todle, nechť to vidí všichni občané! (Ukazuje nějaký papír.)
    Co to je, todle? (Následně mluví zvýšeným hlasem.) Čtvrtek 24. srpna 2006, 15:43.
    (Stupňuje důraznost projevu.) Kalousek je pro vládu s ČSSD tolerovanou komunisty,
    pane! Vy dneska celý den vykládátě o komunistech? (Potlesk.) Předseda KDU-ČSL
    Miroslav Kalousek ve čtvrtek souhlasil s výzvou šéfa ČSSD Jiřího Paroubka k jednání
    o společné vládě. Kalouskovi by nevadila ani tolerance takové vlády ze strany
    KSČM a předsednictvo KDU-ČSL je v tom podpořilo. Podle místopředsedy KSČM Jiřího
    Dolejše by komunisté vznik vlády ČSSD a lidovců zřejmě umožnili. Hovořili jsme
    o možnosti koaliční spolupráce. Byla by to menšinová vláda, která by hledala podporu
    napříč politickým spektrem. V případě komunistů předpokládám nějakou formu umožnění
    vzniku, uvedl Kalousek po jednání s Paroubkem.  '
18. schůze: {}
19. schůze:
  Předseda vlády ČR Andrej Babiš:
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní pan kolega Farský. Připraví se kolega Benešík, také s faktickou poznámkou.
    Prosím, pane poslanče, máte slovo k faktické poznámce. '
  - ' '
  - 'Poslanec Jan Farský: Já děkuji. Na včerejší jednání jsem byl pozván, řádně jsem
    se omluvil, protože jsem zároveň měl pracovní jednání v Praze, proto jsem se nezúčastnil.
    A kdo se ho účastnil, jistě tu omluvu také od pořadatelů slyšel. '
  - 'Ke kolektivizaci skutečně nevyzývám. Řekl jsem to možná ve zkratce, ale možná
    jsem to neřekl dost přesně a žádá si to konkretizaci. Prostě když se tady bavíme
    o tom, že je potřeba podporovat venkov, že je potřeba podporovat pracovní místa,
    zaznívají zkazky o tom, že bychom tam měli dotovat podniky, obchody, aby tam byly
    otevřené, aby tam zůstal společenský život, tak ta cesta je vcelku jednoduchá.
    Pokud budou zůstávat finance v těchto regionech prostřednictvím podniků, které
    tam zaměstnávají lidi, tak k obnově venkova přirozeným způsobem dojde bez nutnosti
    nalévání dalších dotací, pouze se smysluplným nasměrováním těch současných dotací.
    Tak to je. '
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní pan poslanec Benešík, faktická poznámka. Připraví se kolega Ferjenčík, také
    k faktické poznámce. Máte slovo, pane poslanče. '
  - ' '
  - 'Poslanec Ondřej Benešík: Děkuji za slovo, pane místopředsedo. Jenom co se týče
    našeho obranného rozpočtu a závazků vůči Severoatlantické alianci, to je skutečně
    záležitost českého rozpočtu, záležitost rozpočtu České republiky. To s Evropskou
    unií vůbec nesouvisí. To, že na svoji vlastní obranu vynakládáme zhruba polovinu
    toho, co jsme se sami zavázali, je pravda. Asi bude trvat nějakou dobu, než toto
    napravíme, protože občané České republiky, pokud něco skutečně potřebují od státu,
    tak je to zajištění bezpečnosti. Ale co se týče rozpočtu Evropské unie a vůbec
    programů, které jsou financovány z rozpočtu Evropské unie, ten právě pamatuje
    i na vědu, výzkum a inovace právě v obranném průmyslu. Takže to je záležitost,
    která má souvislost s tím, co projednáváme. K tomuto se i výbor pro evropské záležitosti
    této Sněmovny vyjádřil velmi pozitivně. My si skutečně myslíme, že prostředky,
    které jsou určeny na vědu, výzkum a inovace na evropské úrovni, by do určité míry
    mohly být a měly být směřovány právě do obranného průmyslu, tam, kde například
    Česká republika má svou tradici, má své know-how, a české firmy a výzkumná centra
    z toho můžou profitovat. '
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní faktická poznámka pana poslance Ferjenčíka, poté Peksy a dále mám přihlášeného
    s přednostním právem pana premiéra a pana poslance Jurečku v řádné přihlášce.
    Máte slovo, pane poslanče, k faktické poznámce. '
  - ' '
  - 'Poslanec Mikuláš Ferjenčík: Děkuji za slovo. Já jsem se chtěl jenom zastat kolegy
    Farského, protože bych chtěl připomenout, že koalici s komunisty má ANO, nikoliv
    hnutí STAN. '
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní pan poslanec Mikuláš Peksa také s faktickou poznámkou. (Poslanec Birke z
    lavice vykřikuje: Sandokan, Sandokan.) Máte slovo, pane poslanče, k faktické poznámce. '
  - ' '
  - 'Poslanec Mikuláš Peksa: Děkuji. Já jsem chtěl jenom navázat na svého předpředřečníka,
    který tady zmiňoval společné obranné výdaje. Ona je pravda, že podle údajů Evropské
    komise cca 30 % obranných rozpočtů členských států vylétá oknem, protože nejsme
    schopni sladit výzkumnou a vyzbrojovací politiku. Tohle by se mělo změnit. Já
    rozhodně vítám, že ten evropský rozpočet na to pamatuje a snaží se jít v této
    oblasti směrem úspor místo dalšího neefektivního plýtvání. Děkuji. '
  - ' '
  - 'Místopředseda PSP Vojtěch Filip: Děkuji za dodržení času k faktické poznámce.
    Nyní tedy s přednostním právem předseda vlády České republiky Andrej Babiš. Připraví
    se kolega Marian Jurečka. Prosím, pane premiére, máte slovo. '
  - ' '
  - 'Předseda vlády ČR Andrej Babiš: Děkuji. Já bych jen velice krátce reagoval na
    některá vystoupení kolegů poslanců. '
  - 'Asi pan poslanec Jurečka neslyšel to, že jsem řekl, že poprvé má česká vláda
    vícero priorit. V minulosti se vždycky resorty hádaly o kohezi a zemědělství.
    Já jsem řekl, že budeme mít vícero priorit, možná máme čtyři, pět, šest - vícero.
    A na každou prioritu budeme mít jiného spojence. A vystupuji tady tak jako na
    Evropské radě, není v tom žádný rozdíl. '
  - 'Ohledně daňových rájů, já s vámi, pane kolego Michálku, souhlasím. Ale zapomněl
    jste na to, že jakákoliv daňová změna si vyžaduje souhlas všech členských států.
    Proto nám trvalo čtyři a půl roku, než jsme prosadili jedinou změnu v historii
    České republiky v Evropské unii, díky mé urputnosti. Čtyři a půl roku! A já jsem
    vystoupil a říkám: Jo, (nesroz.), jak jste to říkal tady. Máte pravdu. Ale na
    to, aby se tak stalo, by museli všichni souhlasit, takže logicky asi nebudou souhlasit.
    A dnes je tendence samozřejmě v Evropě, aby rozhodování o daňových věcech nebylo
    unanimní, tedy všichni, ale aby to bylo většinové. To by byla samozřejmě pro nás
    katastrofa, protože za chvíli bychom tady měli daně jak v Německu, odvody jak
    v jiných státech, a tím bychom úplně ztratili naši konkurenceschopnost. '
  - 'Takže já s vámi souhlasím. Ale vy se ptáte, co tam děláme. Já jsem se na to taky
    ptal. Evropská unie v rámci svých členských států nezná pojem daňový ráj, i když
    víme, co je to béwéčko, jak to dělá Irsko, jak to dělá Luxembourg. Samozřejmě
    to víme, ale možná paní ministryně vystoupí a řekne vám to. Protože neříkáte pravdu,
    že unikají nějaké desítky miliard. Neunikají. My jsme kontrolním hlášením EET
    a dalšími věcmi vybrali mraky daní, mraky, proto máme na důchody, na zvyšování
    platů učitelů a tak dále. A ten VAT Gap jsme snížili z 19 % téměř na půlku. A
    samozřejmě Evropská komise má vždycky zpoždění, vždycky dva roky. My máme VAT
    Gap jenom 2016. (Ministryně financí mluví od stolku zpravodajů.) Takže jsme klesli
    na 14,19. '
  - 'Já s vámi souhlasím, ale je to absolutně nereálné, protože žádný z těch států
    by s tím logicky nesouhlasil. My jsme se shodli a já jsem podpořil francouzského
    prezidenta ohledně zdanění firem jako Google a Facebook. Ano, tam je 5 mld. eur
    a my to podporujeme. Firmy tady v Evropě neplatí daně a podnikají i v České republice.
    My to podporujeme, doufejme, že i ostatní státy to podpoří. '
  - 'Co se týká zemědělství, to nechci komentovat. Žasnu, jací lidé tady vystupují,
    vůbec tomu nerozumí, ale mluví o tom - neuvěřitelné. Já když něčemu nerozumím,
    tak se k tomu nevyjadřuji, ale dobře. '
  - 'A k té obraně ještě jednou. Zkuste to pochopit, prezident Trump to pochopil,
    pane Benešíku a pane Farský. Ten to pochopil. Česká republika od roku 2013 do
    2019 navýší výdaje na obranu o 50 %, i když podíl na HDP naroste o 0,14. Takže
    pokud Belgie má 0,9 % a těch 0,9 % je 4,5 mld. dolarů, tak můj přítel Jüri Ratas,
    estonský premiér, má 2 %, ale on má jenom 500 mil. dolarů, nemá ani letadla. O
    tom je ta debata, o těch nesmyslech, procenta, HDP, o tom jsem přednášel. A pan
    prezident Trump to pochopil. On reagoval - já mám 4 %. Ale on to má jasné. Co
    nám říká, kupujte americké zbraně, bude nižší saldo a já budu happy. Tomu rozumím.
    Za naší bývalé koaliční vlády, této vlády navyšujeme.  '
2. schůze: {}
20. schůze:
  Předseda vlády ČR Andrej Babiš:
  - ' '
  - 'Předseda vlády ČR Andrej Babiš: Pane poslanče, je velká škoda, že jste nebyl
    poslanec za první vlády ODS. Víte, my tady máme ty systémy - máme ADIS na Ministerstvu
    financí od roku 1993, máme OKsystem od roku 1993 a tak hezky jsme zdědili těch
    investic za 125 mld., které nás stojí 25 mld. Škoda, že někdo na začátku, když
    jsme začali budovat tržní ekonomiku, nevymyslel, že bychom mohli mít nějaké centrální
    IT systémy. Takže já vám k té otázce odpovím, protože já nejsem ministr pro místní
    rozvoj, ale určitě paní Dostálová vám napíše k tomu dopis. Děkuji. '
  - ' '
  - 'Místopředseda PSP Tomáš Hanzel: Děkuji. Tím, že je naplněn čas 16.00 hodin, kdy
    je možné podat poslední ústní interpelaci na premiéra vlády České republiky, nyní
    budou následovat ústní interpelace na ostatní členy vlády. Než vyzvu prvního poslance,
    přečtu omluvu z dnešního dne. Od 16 hodin do konce jednacího dne z pracovních
    důvodů se omlouvá pan poslanec Richter. '
  - 'Takže já bych poprosil poslance Stanislava Blahu (přečteno Bláhu), aby přednesl
    interpelaci na ministra dopravy Dana Ťoka a zahájil tak blok odpovědí členů vlády
    na interpelace poslanců. Připraví se pan poslanec Ondřej Profant. '
  - ' '
  - 'Poslanec Stanislav Blaha: Vážený pane předsedající, opět se musím ohradit proti
    komolení mého příjmení. Já nejsem zdaleka tak vtipný jako můj kolega Bláha s dlouhým
    a. Já se jmenuji Stanislav Blaha, takže poprosím příště, aby k tomu nedocházelo. '
  - ' '
  - 'Místopředseda PSP Tomáš Hanzel: Já se omlouvám, ale četl jsem tak, jak mám napsáno.
    Blaha. '
  - ' '
  - 'Poslanec Stanislav Blaha: Vy jste četl Bláha, ale to je jedno. '
  - ' '
  - 'Místopředseda PSP Tomáš Hanzel: Tak to byla moje chyba. '
  - ' '
  - 'Poslanec Stanislav Blaha: Poprosím o nový čas tedy. '
  - ' '
  - 'Místopředseda PSP Tomáš Hanzel: Ano, prosím nový čas. (Na světelné tabuli byly
    stopky spuštěny znovu.) '
  - ' '
  - 'Poslanec Stanislav Blaha: Vážený pane ministře, tak jsme se dozvěděli, že postavit
    kanál Dunaj-Odra-Labe by stálo asi 600 mld. korun. Analýza trvala tři měsíce a
    stála dalších 22 mil. korun a to nepočítám DPH. Když už jsme u megalomanských
    vizí, mohli bychom rovnou zvážit i prokopání tunelu do Chorvatska, v létě tam
    jezdí hodně lidí a určitě by jim to urychlilo cestu. '
  - 'Ale zpět do reality. V Česku je momentálně problém dostat se autem z bodu A do
    bodu B a do toho sem tam spadne nějaký most. Chápu, že pouštění parníků po Moravě
    vypadá lákavě kvůli budování těžkého průmyslu. Ty doby jsou už ale dávno pryč.
    Pojďme řešit důležitější věci. U nás na Zlínsku máme třeba hned dvě nedokončené
    dálnice, a to už hezkých pár let. Ptám se vás proto, pane ministře, jestli není
    na čase celou tu směšnou vizi kanálu na Moravě definitivně opustit a řešit reálné
    problémy občanů této země. Děkuji vám. '
  - ' '
  - 'Místopředseda PSP Tomáš Hanzel: Děkuji. Poprosím pana ministra o odpověď. Prosím,
    máte slovo. '
  - ' '
  - 'Ministr dopravy ČR Dan Ťok  Vážený pane místopředsedo, vážené paní poslankyně,
    vážení páni poslanci. Vážený pane poslanče Blaho prostřednictvím pana předsedajícího,
    já se pokusím tu interpretaci nepojmout v tom veselém módu, který jste nastolil
    vy. Nechci tady rozebírat, v čem je problém těch věcí, které jste tady říkal.
    Na druhé straně bych rád řekl, že Ministerstvo dopravy se zabývá rovněž strategickými
    věcmi, mezi které posouzení toho, zdali kanál Odra-Dunaj-Labe má svůj smysl, nebo
    nemá svůj smysl, prostě dělá. Je to jedna z jeho povinností a nevidím na tom vůbec
    nic špatného. Ta studie proveditelnosti průplavního spojení byla zadána na základě
    usnesení vlády k politice územního rozvoje - usnesení vlády ČR č. 49 ze dne 19.
    ledna 2011. Takže ministerstvo je v tomto případě povinno usnesení vlády plnit
    s cílem prověřit opodstatněnost územní ochrany tohoto projektu a na základě programového
    prohlášení vlády z roku 2013, které také plníme. '
  - 'Studie proveditelnosti byla dokončena a v současné době probíhá připomínkové
    řízení monitorovacího výboru projektu. Připomínky členů bude ještě nutné zapracovat
    do vlastní studie. Monitorovací výbor je složen ze zástupců jednotlivých ministerstev,
    univerzit, krajů, zainteresovaných subjektů včetně mezinárodního zastoupení Slovenska
    a Polska. '
  - 'Při výpočtu výsledků ekonomického posouzení se postupovalo v souladu s metodikou
    pro hodnocení ekonomické efektivnosti. Z dosavadních výsledků vyplývá, že projekt
    se jeví z ekonomického hlediska jako opodstatněný zejména ve variantě propojení
    řek Dunaj a Odra, labská větev koridoru z důvodu velmi vysokých investičních nákladů
    - dlouhé plavební tunely - snižuje efektivitu celého projektu. Velmi důležitým
    navazujícím krokem pro schválení materiálu vládou ČR bude hodnocení vlivů na životní
    prostředí, kde lze očekávat významné střety jak s ochranou přírody, tak i v oblasti
    vodního režimu v krajině. Předložení materiálu vládě se předpokládá v průběhu
    února roku 2019. '
  - 'Takže shrnuto, my jsme splnili úkol, který nám uložila vláda. To se ve vládě
    tak dělá. A jestli je váš názor na ten kanál nějaký, tak to je v pořádku a ten
    vám samozřejmě nikdo brát nemůže. Děkuji. '
  - ' '
  - 'Místopředseda PSP Tomáš Hanzel: Děkuji. Je zájem o doplňující otázku? Ano, pan
    poslanec Blaha má zájem. '
  - ' '
  - 'Poslanec Stanislav Blaha: Děkuji, pane ministře. Já jsem použil takového trošku
    odlehčeného tónu, na druhou stranu ten problém je skutečně velmi vážný, protože
    bez ohledu na to, jestli se ten kanál staví, nebo nestaví, tak pro města a obce
    po trase toho hypotetického kanálu to znamená obrovské problémy, protože to blokuje
    území. Jsou tam dány limity, které pro každou stavbu, například pro dopravní,
    znamenají, že musí být v parametrech kanálu Dunaj-Odra-Labe. To území je v podstatě
    zablokováno proti všemu a v případě, že se tam něco staví, tak se to významným
    způsobem prodražuje. Vodohospodáři tvrdí, že na ten projekt není ani dostatek
    vody. A já jsem tady chtěl jenom nastínit, že si myslím, že doprava v ČR má daleko
    významnější výzvy a daleko významnější problémy, které by byly za ty peníze možná
    řešitelné. '
  - 'Zaznělo tady od vás, že jsou tam problémy se zásahy do ekologie atd. atd. Při
    současných stavebních řízeních, která na vlastní kůži vidíme (upozornění na čas),
    víme, že to asi bude těžko odblokovatelné. A já znovu zopakuji ale tu otázku.
    Mě zajímal váš osobní názor na tento projekt. Děkuji. '
  - ' '
  - 'Místopředseda PSP Tomáš Hanzel: Děkuji. Prosím, pane ministře. '
  - ' '
  - 'Ministr dopravy ČR Dan Ťok  Vážený pane předsedající, vážené paní poslankyně,
    vážení páni poslanci, já jenom bych rád dodal jednu věc. Tady je potřeba si uvědomit,
    že my ty miliardy, o kterých jste mluvil na začátku, neutrácíme. Dneska se dělají
    studie, které by měly ukázat, zdali ten kanál nebo jeho části smysl mají. Z mého
    pohledu, a to souhlasím s vámi, že existuje tady nedostavěná dálniční síť, se
    kterou je potřeba pohnout, a také s ní hýbáme velmi výrazně, je tady samozřejmě
    otázka železničních spojení, těch rychlých spojení na železnici, je tady těch
    výzev samozřejmě hodně. Ale co se týče vodní dopravy, já si myslím, že bychom
    ji neměli úplně opomíjet. Myslím si, že splavnění Labe od Pardubic je důležité,
    a tím bychom se měli zabývat. A pokud vyjde i ta větev mezi Odrou a Dunajem a
    pokud budou domluveny veškeré propoje jak s Polskem, tak i s Rakouskem či Slovenskem,
    tak pak má smysl se tím zabývat. Děkuji. '
  - ' '
  - 'Místopředseda PSP Tomáš Hanzel: Děkuji. Dalším v pořadí je pan poslanec Ondřej
    Profant, ale podle mé informace je toto interpelace, která byla podána v minulém
    týdnu a není v tuto chvíli aktuální. Takže jenom na záznam činím takhle. '
  - 'A tedy připraví se paní poslankyně Langšádlová s interpelací na pana ministra
    Metnara. Prosím, máte slovo.  '
21. schůze: {}
22. schůze: {}
23. schůze:
  Předseda vlády ČR Andrej Babiš:
  - '

    Tak já tedy dám hlasovat, protože sice pan premiér přiběhl, ale pan ministr vnitra
    se nedostavil. Váš návrh je tedy hlasovatelný. '
  - ' '
  - 'Takže já zopakuji, budeme hlasovat o tom, že je tady návrh na přerušení jednání
    do přítomnosti pana premiéra a pana ministra vnitra. '
  - 'Já zahajuji hlasování. Kdo je pro přerušení, zdvihněte ruku a stiskněte tlačítko.
    Kdo je proti, stiskněte tlačítko, zvedněte ruku. '
  - 'Hlasování pořadové číslo 2: přihlášeno 141 poslanců, pro 71, proti 62. Návrh
    byl přijat. Přerušuji tedy jednání do přítomnosti ministra vnitra Jana Hamáčka. '
  - ' '
  - 'Tak já jsem jenom dostal teď informaci, že paní ministryně Schillerová zavolala
    panu ministrovi. Pan ministr již jde z kanceláře. Takže abychom měli nějaký časový
    horizont, budeme asi pokračovat během krátké doby. '
  - ' '
  - '(Jednání přerušeno od 13.02 do 13.04 hodin.) '
  - ' '
  - 'Máme tady pana ministra Jana Hamáčka, takže zahájíme v pokračování přerušeného
    bodu. Má zájem vystoupit pan premiér krátce. Tak prosím, máte slovo. '
  - ' '
  - 'Předseda vlády ČR Andrej Babiš: Já bych chtěl požádat ctěnou Sněmovnu, jestli
    můžu opustit Sněmovnu od 13.15 do 13.45 hodin, abych se rozloučil s estonským
    premiérem. Tak si myslím, že tu půlhodinu byste mohli přežít beze mě. Děkuji vám. '
  - ' '
  - 'Místopředseda PSP Tomio Okamura: Tak to byl pan premiér a nyní - ale vy jste
    ukončil svoje vystoupení. Pardon... (Poslanec Jurečka se před řečnickým pultíkem
    hlásí o slovo, mimo mikrofon se domlouvá s předsedajícím.) O vašem návrhu se hlasovalo,
    nicméně, no dobře. Já vám dám prostor, dobře. Prosím. '
  - ' '
  - 'Poslanec Marian Jurečka: Děkuji. Já myslím, že to bylo i minule při jednání a
    bylo mně umožněno pokračovat v mém projevu dále. Já děkuji za to, že tady je pan
    premiér i pan ministr vnitra. Prosím pěkně já totiž chci jednak reagovat na to,
    co tady z jejich úst zaznělo, a pak mám i regulérní faktické otázky, na které
    bych byl rád, kdyby i poté, co se pan premiér vrátí, až se rozloučí s estonským
    premiérem, kdyby pokud možno na ně odpověděl. '
  - 'My se tady scházíme v atmosféře, která by tady vůbec nemusela být, kdyby nejenom
    nebylo toho příběhu, ale kdyby i ta komunikace ze strany pana premiéra od začátku
    byla jiná. Máme zde v minulosti vzory, kdy tady byly také obvinění politici i
    členové vlád, ale nepamatuji si, že by Jiří Čunek nebo exministryně a dnešní eurokomisařka
    Jourová komunikovali v takové vyhrocené rétorice vůči novinářům, vůči těm, kteří
    kladou otázky, a to je stejné i třeba v případě také trestně stíhaného hejtmana
    Martina Půty. Kdyby od začátku tady byl férový otevřený přístup - budu komunikovat,
    poskytnu všechny argumenty věcné, cítím se nevinný - tak si myslím, že ta diskuse
    by se nikdy nevyhrotila do té dnešní podoby, ve které ji dnes bohužel máme. '
  - 'Bylo tady hodně řečeno o tom, že tady je atmosféra, která přináší občanům této
    země ekonomický profit, že se daří dobře, že vláda díky tomu může říkat, že dobře
    funguje. Já bych byl velice rád, kdybychom tady také žili ve společnosti a v České
    republice, kdy nejsou jenom hlavními ukazateli kvality života naší společnosti
    a lidí jen ekonomické ukazatele, míra nezaměstnanosti či zvyšování důchodů a podobně.
    Protože všechny tyto kroky by chtěla dělat jakákoliv rozumná vláda, kdyby na to
    měla dostatek prostředků a nebyly tyto věci dluhem pro budoucnost. Nicméně také
    je důležité budovat určitou politickou kulturu ve společnosti, protože i politici
    jsou určitými vzory a definují určité standardy, které prostě budou v budoucnu
    také vytvářet tu laťku, kterou stále bohužel v posledních dnech a týdnech snižujeme. '
  - 'Nicméně já si dovolím se teď vrátit k těm otázkám faktickým, protože já se celou
    dobu snažím v té diskusi, která už tady běží přes dva a půl roku, se držet těch
    faktů. Kromě příběhu Čapího hnízda, kdy jsme slyšeli několik verzí příběhu o otázce,
    kdo tehdy vlastnil Čapí hnízdo a podobně, tak samozřejmě tyto věci jsou předmětem
    vyšetřování. Já to nechci komentovat, ale už tehdy to začalo budit určité rozpaky,
    jestli to, co vždy tady v této Sněmovně zaznívalo z úst ministra financí, bylo
    pravdou a jestli tomu můžeme věřit. Nicméně já mám teď ty skutečné otázky na oba
    pány, které jsem zmiňoval, a sice jestli Andrej Babiš mladší byl od okamžiku,
    kdy byl obviněn, na území České republiky, a když se tady na území České republiky
    v té době pohyboval, proč doposud za zhruba ten rok a půl nebyl vyslechnut, a
    jestli je možné, aby ministr vnitra či představitelé policie byli schopni říct,
    jakým způsobem a jak aktivně v této věci postupovali. Protože ty otázky veřejnosti
    jsou poměrně oprávněné, zdali opravdu za ten rok a půl bylo uděláno maximum v
    této věci. '
  - 'Pak je tady také oprávněná otázka, když Andrej Babiš mladší napsal policii e-mail,
    že se cítí býti unesen. Myslím, že tady média opravdu v těch zkratkách to pozměnila,
    a když jsem slyšel to vyjádření a četl, tak to bylo takto. Tak proč tehdy policie
    nekontaktovala přímo jeho, proč kontaktovala jeho matku a zároveň proč o tom nebyl
    zpraven dozorující státní zástupce a proč policie v rámci různých svých složek
    si tuto informaci nebyla schopna předat dál, proč tady jsou určité otazníky kolem
    tohoto postupu.  '
24. schůze:
  Předseda vlády ČR Andrej Babiš:
  - ' '
  - 'Poslankyně Zuzana Majerová Zahradníková: Hezké dobré odpoledne, vážené kolegyně
    a kolegové. '
  - 'Vážený pane premiére, ráda bych se zeptala na zásadní rozpor a nesoulad postojů
    vládní koalice v zahraniční politice ČR. Valné shromáždění OSN přijalo v pondělí
    globální pakt o uprchlících a Česko tento dokument podpořilo. Přitom ještě v pondělním
    rozhovoru, který tady byl před chvílí citován, jste jasně řekl a na svém facebookovém
    profilu ještě i v úterý opakovaně ujišťoval, že nepřijmeme ani globální pakt o
    uprchlících, který se hlasoval v pondělí, ani globální pakt o migraci, o kterém
    se hlasovalo ve středu. Můžete nám sdělit, proč jste na poslední chvíli změnil
    svůj názor a Česko tento globální pakt o uprchlících v pondělí v New Yorku přijalo? '
  - ' '
  - 'Místopředseda PSP Vojtěch Pikal: Děkuji. Prosím pana premiéra o odpověď. Než
    dorazí k mikrofonu, paní poslankyně Červíčková se nám omlouvá mezi 16.15 a 18.00
    hodin z důvodu návštěvy lékaře. Prosím, pane premiére. '
  - ' '
  - 'Předseda vlády ČR Andrej Babiš: Nevím, tak já to můžu znovu zopakovat. Já jsem
    to teď říkal, tak nevím, proč se nedomlouváte. Můžete dávat společně interpelace,
    abychom zbytečně neopakovali stále věci. '
  - 'O tom, co vy říkáte, je právně nezávazná rezoluce Úřadu vysokého komisaře pro
    uprchlíky, která je v souladu s Ženevskou konvencí z roku 1951 a nemá žádný vliv
    na migrační politiku vlády. Tak přestaňte stále lidem říkat, že jsme něco podepsali.
    Nic jsme nepodepsali, nemá to žádný vliv. Nemá to žádný vliv! Můžeme se bavit
    o tom, jaký vliv má dneska OSN, když Bezpečnostní rada OSN je stále zablokována,
    a všechny ty konference, všechny ty výzvy, kdo je vlastně ve finále potom dodržuje,
    ano? '
  - 'A tento dokument je jasně proti ilegální migraci a konzistentně říká, že ČR bude
    sama rozhodovat o tom, kdo u nás bude žít a pracovat. To stále říkám dokola a
    také to děláme, a proto k nám nikdo nechodí a proto jsme 6. nejbezpečnější země
    na světě a 7. nejklidnější, ano? Takže já už jsem o tom mluvil. Podstatné je,
    že jsme hlasovali proti marrákešskému paktu, který se nám nelíbil, hlasování bylo
    devatenáctého, kdy jsme vyslovili odmítavé stanovisko, a nezúčastnili jsme se
    ani té konference a také jsme se řídili podle usnesení Poslanecké sněmovny č.
    233 z 24. května 2018, kde Poslanecká sněmovna říká: Trvá na tom, aby v oblasti
    legální ekonomické migrace - musí být zachován status quo, tedy aby pravomoci
    včetně rozhodnutí o výběru zdrojových zemí, počtu migrantů, jejich odborné kvalifikaci
    a možnosti odmítnutí žadatelů zůstaly v kompetenci příslušných orgánů ČR. A to
    je i bude a na tom se nic nemění. '
  - 'Takže my jsme tady žili tři dni v totálních dezinformacích, kde vlastně lidé
    byli zmatení, protože někdo jim říkal, že jsme souhlasili s migrací, a všechno
    to bylo pomícháno dohromady a je to nesmysl a můžu to opakovat dokola. '
  - ' '
  - 'Místopředseda PSP Vojtěch Pikal: Děkuji. Prosím, doplňující dotaz bude, tak prosím. '
  - ' '
  - 'Poslankyně Zuzana Majerová Zahradníková: Já jsem se ale na toto neptala. Já tedy
    zmatená opravdu nejsem a já jsem ty pakty četla oba. Mám je tady v původním znění,
    a jestli chcete, můžu vám je dát. Já si opravdu nemám zapotřebí číst překlady. '
  - 'A to, co jste tady zmiňoval, že je obsahem toho paktu o uprchlících, tak to není
    obsahem. V tom obsahu se jasně říká o spolupodílu, zodpovědnosti a převzetí solidárního
    přístupu. Já vám ty pasáže můžu klidně podtrhnout. Ale můj dotaz cílil hlavně
    k tomu, proč vy jste změnil stanovisko. Proč jste ho měl jiné v pondělí, na Facebooku
    asi za vás pan Prchal tento postoj držel i v úterý, nicméně teď ho máte jiný.
    Na to já se ptám. '
  - ' '
  - 'Místopředseda PSP Vojtěch Pikal: Děkuji. Pan premiér bude asi chtít odpovídat.
    Prosím. '
  - ' '
  - 'Předseda vlády ČR Andrej Babiš: Prosím vás, já jsem ty pakty nečetl, ani nebudu
    číst. Na to nemám čas. A já jsem za půl roku prosadil, že nebudou kvóty v Evropě,
    a to je podstatné. A teď řeším ilegální migraci do Evropy. A mě ve finále, jelikož
    ty pakty nemají žádný vliv, jsou to politické deklarace a Česká republika, paní
    Novotná, ředitelka na Ministerstvu vnitra, máme takovou strategii, že skutečně
    k nám nikdo ilegálně nebude chodit, ani nechodí a můžeme jít příkladem pro ostatní
    země v Evropě. A také se o tom bavíme a také vysvětlujeme našim kolegům, že jejich
    přístup je cesta do pekla. Máme 700 tis. ilegálních migrantů v Evropě, kteří by
    měli opustit Evropu. My bojujeme dneska i za bezpečnost Evropy. Naši bezpečnost
    jsme vybojovali a tahle debata o globálních paktech nemá žádný smysl. '
  - ' '
  - 'Místopředseda PSP Vojtěch Pikal: Děkuji a budeme pokračovat další interpelací,
    kde bude interpelovat pan poslanec Polanský ve věci Národní sportovní agentury.
    Jenom si dovolím k předchozí věci podotknout, že formát neumožňuje poslancům dávat
    interpelace společně. Prosím, pane poslanče. '
  - ' '
  - 'Poslanec Ondřej Polanský: Děkuji za slovo. Vážený pane ministerský předsedo,
    dovoluji si obrátit se na vás ve věci vznikající Národní sportovní agentury. Ponechme
    stranou postavení a činnost agentury a zaměřme se na jeden faktor, a to její umístění.
    Už tu dnes o tom byla řeč. Jako poslanec za Moravskoslezský kraj jsem pozitivně
    kvitoval pozměňovací návrhy poslance Lukáše Bartoně, který navrhuje přesun sídla
    agentury do Bruntálu. Je to sněmovní dokument 1949. A má otázka zní, jaký je na
    to váš názor a zda tento návrh podpoříte. '
  - 'Bruntál je město v ekonomicky nejslabším regionu Česka. Jsou zde dlouhodobě nejnižší
    průměrné mzdy, nejvyšší nezaměstnanost, zanedbaná infrastruktura a několik dalších
    nelichotivých nej. Umístěním agentury do Bruntálu tomuto 16,5tisícovému městu
    i celému regionu takříkajíc vstříkneme novou krev do žil, včetně nastartování
    tlaku na zlepšování infrastruktury. Naopak, pokud by agentura zůstala v Praze,
    žádné druhotné investice ani rozvoj navázaných služeb to nevzbudí. Vzhledem k
    tomu, že jde o instituci zcela novou, vyhneme se problémům spojeným s přesouváním
    sídla, například přesouváním ministerstva, které tady také je navrhováno, a vzhledem
    k tomu, že jádrem agentury je pouhý registr a veškeré žádosti i jiná komunikace
    bude vypořádávána elektronicky, není nutné, aby agentura byla a priori přístupná
    veřejnosti. Úspory na samotných provozních a mzdových výdajích, dojde-li k jejímu
    založení v Bruntále, asi nemusím ani zmiňovat. Děkuji vám za odpověď. '
  - ' '
  - 'Místopředseda PSP Vojtěch Pikal: Děkuji za krátký a přesný dotaz a prosím pana
    premiéra o odpověď. '
  - ' '
  - 'Předseda vlády ČR Andrej Babiš: Já nevím, kolik má pracovat lidí v té agentuře.
    Podle mě pár desítek, takže to skutečně asi není to zásadní a neumím si představit,
    že všichni sportovci budou jezdit do Bruntálu, když i to spojení je katastrofální.
    Takže já to beru a chápu, že byste všechno chtěli mít digitalizováno, to je fajn,
    my také, na to máme i vládního zmocněnce, ale já to proberu s panem Hniličkou.
    Já nevím, jestli jste o tom spolu mluvili, ale je to, teď nemám přesné číslo,
    ale pár lidí. Takže otázka je, jestli bychom skutečně získali i na to místo ty
    správné lidi a jestli takováhle strategická agentura, když chceme zásadně podporovat
    sport, by měla sedět právě v Bruntále. Ale určitě to budu panu Hniličkovi tlumočit. '
  - ' '
  - 'Místopředseda PSP Vojtěch Pikal: Děkuji. Pan poslanec chce mít doplňující dotaz,
    tak prosím. Ještě to stihneme. '
  - ' '
  - 'Poslanec Ondřej Polanský: Děkuji. Já jenom poznámku. Situaci v Bruntálu znám,
    to město také a tam skutečně i agentura o pár desítkách lidí bude znamenat výrazný
    posun. Infrastruktura je tam skutečně špatná. Jedním z důvodů, proč umístit tu
    agenturu tam, je právě tlak na to, aby se zlepšila. A sportovci tam jezdit opravdu
    muset nebudou. Jak říkám, všechny žádosti, veškerá komunikace by měla probíhat
    elektronicky. To byla jenom taková poznámka. Děkuji vám. '
  - ' '
  - 'Místopředseda PSP Vojtěch Pikal: Děkuji. Nevím, jestli pan premiér chce reagovat
    na doplňující dotaz. '
  - ' '
  - 'Předseda vlády ČR Andrej Babiš: Tak potom vlastně nemusí sedět nikde, když to
    bude všechno elektronicky. Tak nevím. Ale možná najdeme nějaký jiný úřad, který
    by se tam lépe hodil. Já Bruntál znám, znám tam i podnikatele a samozřejmě hlavní
    problém je infrastruktura. Ale rozumím tomu, co navrhujete, a budeme se tím zabývat. '
  - ' '
  - 'Místopředseda PSP Vojtěch Pikal: Já děkuji a vzhledem k tomu, jaký máme čas,
    tak nevím, jestli paní poslankyně Richterová by stihla přednést svoji interpelaci
    ve věci mezirezortní definice ohroženosti, takže se obávám, že posuneme věci dál.
    Takže já předám předsedání.  '
25. schůze: {}
26. schůze:
  Předseda vlády ČR Andrej Babiš:
  - '

    My jsme teď dostali různé návrhy od odborářů. Já jsem to postoupil na Ministerstvo
    průmyslu, abychom se k tomu postavili, jaké my máme vlastně postavení jako vláda
    nebo ministerstvo v této privatizaci. Takže podle informací, které máme, by měla
    Komise rozhodovat v příštích týdnech. Byl jsem ubezpečen, že skutečně k tomu přistoupí
    velice pečlivě, transparentně. Já jsem je konkrétně upozornil, co všechno nás
    zajímá, jak jste o tom tady mluvil. '
  - 'Takže samozřejmě ArcelorMittal je strategická firma pro region, je tam zaměstnáno
    7,5 tisíce lidí. My máme samozřejmě eminentní zájem na zachování výroby, pracovních
    míst a zajištění investic do ekologie, protože bohužel ta první privatizace se
    nepovedla. Pan majitel si vzal 42 mld., nějací investiční finančníci tam vydělali
    8 mld. a my jsme to prodali nějak za pár šupek. Takže doufejme, že druhý pokus
    privatizace bude podstatně lepší než ten první. '
  - ' '
  - 'Místopředseda PSP Vojtěch Pikal: Děkuji. Pan poslanec má zájem o doplňující dotaz,
    tak prosím rychle. '
  - ' '
  - 'Poslanec Leo Luzar: Pane premiére, děkuji za tu informaci, která se týká toho
    jednání, které nastane. Pokud by náhodou to jednání bylo v širším kruhu než ve
    dvou, pokud byli přizváni další, mohli být přizváni na to jednání i zástupci odborářů? '
  - ' '
  - 'Místopředseda PSP Vojtěch Pikal: Děkuji. Prosím pana premiéra, jestli má zájem
    o reakci. '
  - ' '
  - 'Předseda vlády ČR Andrej Babiš: Já se samozřejmě zeptám, jaký je úzus a jaký
    je protokol. Za mě nemám s tím problém. Takže určitě položím ten dotaz kolegům,
    jestli to nenarušuje nějaké zvyklosti, ale za mě není problém. (Posl. Luzar: Děkuji.) '
  - ' '
  - 'Místopředseda PSP Tomáš Hanzel: Dobré odpoledne, vážené kolegyně, vážení kolegové.
    Jelikož je 16.01 hodin, ukončili jsme interpelace na premiéra ČR a budeme pokračovat
    interpelacemi na ministry. V tuto chvíli bych vyzval pana poslance Zdeňka Podala,
    aby přednesl interpelaci na ministra zemědělství Miroslava Tomana, a zahájil tak
    blok odpovědí členů vlády na interpelace poslanců. Prosím, pane poslanče, máte
    slovo. '
  - ' '
  - 'Poslanec Zdeněk Podal: Děkuji za slovo. Vážená vládo, dámy a pánové, moje interpelace
    směřuje k ministrovi zemědělství k panu Tomanovi a jedná se o vydru říční. Takže
    interpelace zní takto: '
  - 'Vážený pane ministře, svou interpelací se na vás obracím v zájmu Královéhradeckého
    rybářského svazu, který mě žádá o pomoc v zoufalé situaci zaviněné ochranou a
    vysazením vydry říční v povodí Labe, Orlice a dalších toků. Od doby vysazení kolem
    roku 2000 se vydry namnožily do stavu, který ohrožuje zejména v menších tocích
    našeho kraje populace ryb, vydrám chutná vše živé, především raci, obojživelníci,
    měkkýši, již téměř vydry vyhubily ondatry a likvidují i ropuchy a vajíčka ptáků.
    Škoda způsobená vydrou na území bývalého Východočeského kraje se dá již nyní vyčíslit
    částkou cca 30 mil. Kč a odhadované množství vyder říčních se blíží 900 kusů. '
  - 'Již jednou jsem interpeloval 13. 2. 2018 vašeho předchůdce pod evidenčním číslem
    32. Do dnešního dne se situace nezměnila. Pod dojmem hladce schváleného zákona
    o kormoránovi velkém vás žádám, zda není možné postupovat obdobně, aby bylo alespoň
    možné škody způsobené vydrou říční rybářskému svazu proplácet. Děkuji. '
  - ' '
  - 'Místopředseda PSP Tomáš Hanzel: Děkuji. Jelikož pan ministr není přítomen, bude
    odpovězeno na interpelaci písemně. Dalším v pořadí je paní poslankyně Maříková
    Karla, která stahuje svou interpelaci. '
  - 'Takže chtěl bych vyzvat pana poslance Dominika Feriho, aby přednesl svou interpelaci
    na pana ministra Dana Ťoka. Prosím, máte slovo. '
  - ' '
  - 'Poslanec Dominik Feri: Děkuji, pane místopředsedo. Vážené kolegyně, vážení kolegové,
    vážení přítomní členové vlády a vážený pane ministře, z veřejně dostupných zdrojů
    jsem se dozvěděl, že jste jednal se svým saským protějškem a jedním z bodů jednání
    bylo i možné dostavění chybějícího kusu trati mezi Moldavou a saskou obcí Holzau.
    Ta trať tam existovala, byla tak původně postavena, ale po druhé světové válce
    byly ty koleje vytrhány. Jsem z toho regionu a vím, jaký pozitivní vliv má ta
    trať na turistický ruch. Teď tam byla provedena velká investiční akce v podobě
    opravy sesunutého svahu a ohrožené trati. To znamená, jestli jste se svým saským
    protějškem hovořil o nějaké konkrétní možnosti, konkrétním plánu, vytvoření nějaké
    pracovní skupiny nebo něčeho takového u této konkrétní trati. Děkuji. '
  - ' '
  - 'Místopředseda PSP Tomáš Hanzel: Děkuji a poprosím pana ministra o odpověď. Prosím,
    máte slovo. '
  - ' '
  - 'Ministr dopravy ČR Dan Ťok  Vážený pane místopředsedo, vážené paní poslankyně,
    vážení páni poslanci, jenom velmi stručně. Předně tenhle bod nebyl plánovaným
    bodem mého setkání s panem ministrem Duligem, saským ministrem dopravy. Byl to
    bod, o který mě požádala paní konzulka, která byla navštívena právě skupinou,
    která se nazývá Moldavská dráha. Já jsem, protože ten bod nebyl na programu, předal
    veškeré podklady, které jsem dostal od této skupiny, panu ministrovi Duligovi
    a požádal jsem ho o stanovisko, jak se k té věci může stavět saská vláda, a on
    mně slíbil, že se nám k tomu vyjádří. '
  - ' '
  - 'Místopředseda PSP Tomáš Hanzel: Děkuji. Je zájem o doplňující otázku? Není. '
  - 'Takže přistoupíme k další interpelaci a to je pan poslanec Petr Třešňák na paní
    ministryni Martu Novákovou. Prosím, máte slovo. '
  - ' '
  - 'Poslanec Petr Třešňák: Pěkné odpoledne. Vážená paní ministryně, má interpelace
    týkající se Energetického regulačního úřadu bude velice krátká a vlastně spojím
    dvě témata do jedné interpelace. Úřad je bezesporu velmi významným úřadem státní
    správy s kompetencemi, které mají dopad na miliony českých domácností a vliv na
    desítky miliard korun v energetickém odvětví. V čele úřadu stojí pětičlenná rada
    Energetického regulačního úřadu, přičemž ji má řídit předseda rady. '
  - 'Tedy to první téma, rád bych se vás zeptal na fungování rady Energetického regulačního
    úřadu. Členy této rady jmenuje a odvolává vláda ČR na dobu pěti let a v čele rady,
    jak jsem zmínil, stojí předseda, který její činnost řídí ve smyslu zk. 17b energetického
    zákona. V současné době je rada pouze čtyřčlenná a nemá předsedu a dle informací
    dostupných z médií bývalý předseda pan Košťál odstoupil kvůli vnitřním sporům
    v radě ERÚ, které její činnost paralyzují. To prosím, zda můžete potvrdit, případně
    vyvrátit. '
  - 'A mířím tedy k té nejdůležitější otázce, jakým způsobem je naplňován zk. 17b
    energetického zákona, resp. kdo v současné době řídí radu, kdo řídí formální jednání
    rady a kdo ji vlastně svolává. Podle jednacího řádu to může být pouze předseda
    rady, který ovšem stále nebyl vládou jmenován. Nemohou být tedy na základě absence
    předsedy rady zpochybněna veškerá rozhodnutí přijatá dnem 1. 12. 2018? A dále,
    podle jakého klíče bude probíhat výběr pátého člena rady, potažmo předsedy rady? '
  - 'A stihnu tedy tu druhou oblast, abych to neměl rozděleno do dvou interpelací.
    Rád bych se dotázal, jakým způsobem úřad chrání koncové zákazníky, resp. zda provádí
    úřad kontrolu přiměřenosti zisků, především v teplárenství, případně zda má úřad
    zpracovánu metodiku pro stanovení přiměřenosti zisku, a pokud ano, zda je možné
    ji poskytnout. Pokud nikoliv, kdy bude vyhotovena a dána veřejně k dispozici.
    Děkuji. '
  - ' '
  - 'Místopředseda PSP Tomáš Hanzel: Děkuji a poprosím paní ministryni o odpověď.
    Prosím, máte slovo. '
  - ' '
  - 'Ministryně průmyslu a obchodu ČR Marta Nováková  Děkuji. Dobré odpoledne, vážený
    pane předsedající, vážený pane poslanče, vážené paní poslankyně a páni poslanci.
    Každý z nás si uvědomuje, že Energetický regulační úřad zásadním způsobem ovlivňuje
    mnoho oblastí a de facto zasahuje do fungování a prosperity a konkurenceschopnosti
    celého hospodářství a jeho rozhodnutí zejména v cenové oblasti mají vliv i na
    životní úroveň našich občanů. Týká se to samozřejmě hlavně cenové regulace v energetických
    odvětvích, ochrany spotřebitele v energetice a i v řešení sporů.  '
27. schůze:
  Poslankyně Andrea Babišová:
  - '

    Vláda předložila návrh na vyslovení předchozího souhlasu Sněmovny podle zk. 109j
    jednacího řádu Poslanecké sněmovny bez zbytečného odkladu, tak aby umožnila její
    včasné projednání. Předložený návrh uvede ministryně práce a sociálních věcí Jana
    Maláčová. Prosím, paní ministryně, ujměte se slova. '
  - ' '
  - 'Ministryně práce a sociálních věcí ČR Jana Maláčová  Děkuji. Vážený pane předsedající,
    vážené paní poslankyně, vážení páni poslanci, Evropská komise v březnu 2018 předložila
    v návaznosti na evropských pilíř sociálních práv v rámci tzv. balíčku sociální
    spravedlnosti návrh doporučení Rady o přístupu pracovníků a osob samostatně výdělečně
    činných k sociální ochraně. K návrhu doporučení byla vládou schválena rámcová
    pozice, se kterou souhlasily obě komory Parlamentu. Po vyjednávání na pracovní
    úrovni rakouské předsednictví předložilo výsledný kompromisní návrh na jednání
    Rady ministrů práce a sociálních věcí dne 6. prosince 2018, kde byla konstatována
    politická dohoda. K formálnímu schválení se přistoupí poté, až Česká republika
    a Německo oznámí výsledek projednání návrhu doporučení Rady ve svých národních
    parlamentech. Ostatní země již s kompromisním návrhem vyjádřily souhlas, a to
    bez výhrad. Německo musí před formálním hlasováním a schválením v Radě přijmout
    národní zákon, což se očekává v květnu tohoto roku. '
  - 'Právním zákonem návrhu doporučení je článek 153 odst. 1 písm. c) a článek 352
    Smlouvy o fungování Evropské unie, protože doporučení upravuje oblast sociálního
    zabezpečení a sociální ochrany a dotýká se také osob samostatně výdělečně činných,
    což je mimo rámec současných kompetencí Evropské unie. '
  - 'Na tomto místě bych ráda připomněla, že EU má pravomoc podle článku 151 a 153
    této smlouvy přijímat zvláštním legislativním postupem harmonizační normy v oblasti
    sociálního zabezpečení a sociální ochrany za předpokladu respektování principu
    subsidiarity a proporcionality. Schválení v Radě však v takovém případě vyžaduje
    jednomyslnost. I z tohoto důvodu Evropská komise zvolila právně nezávazné doporučení
    pro úpravu přístupu k sociální ochraně pracovníků a osob samostatně výdělečně
    činných, protože jednomyslné přijetí právně závazného harmonizačního aktu by bylo
    v Radě nereálné. '
  - 'Použití článku 352 smlouvy jako právního základu znamená, že přijetí návrhu v
    Radě ze strany České republiky je podle jednacích řádů vázáno na předchozí souhlas
    obou komor Parlamentu. Vládní návrh byl proto nyní postoupen k projednání Poslanecké
    sněmovně a Senátu, přičemž plénum Senátu předchozí souhlas s kladným hlasováním
    v Radě udělilo na své 5. schůzi dne 31. ledna tohoto roku. '
  - 'Pokud jde o samotné doporučení, to je reakcí na realitu současného trhu práce,
    kdy s ohledem na nové technologie a pracovní postupy narůstá počet pracovníků
    často v nových, pružných, ale dost často také tzv. prekérních pracovních poměrech.
    Cílem doporučení je tedy podpora všech osob samostatně výdělečně činných a pracovníků
    s nestandardními smlouvami, kteří z důvodu svého typu smlouvy nebo postavení na
    trhu práce nejsou dostatečně chráněni systémy sociální ochrany. Doporučení přitom
    respektuje pravomoci členských států v nastavování úrovně jejich národních systémů
    sociální ochrany, je tedy plně v souladu s principem subsidiarity a respektuje
    rozdělení kompetencí. '
  - 'Pro Českou republiku byl problematický původní návrh Komise v oblasti formálního
    pokrytí OSVČ na bázi povinné účasti ve většině systémů sociální ochrany. Nicméně
    téměř polovina členských států i v tomto právně nezávazném dokumentu byla pro
    doporučení vyšších standardů a povinného pojištění ve všech odvětvích sociálního
    zabezpečení. Druhá polovina včetně České republiky však požadovala flexibilnější
    znění. Ráda bych upozornila, že výsledný text doporučení navrhuje státům zavést
    pro osoby samostatně výdělečně činné dobrovolné pojistné systémy. Pro Českou republiku
    to znamená, že ve svém systému není nijakým způsobem nucena ke změně. '
  - 'Vzhledem k tomu, že při vyjednávání byly zohledněny všechny požadavky České republiky,
    v souladu s vámi podpořenou rámcovou pozicí je Poslanecké sněmovně navrhováno
    vyslovit s doporučením souhlas. Děkuji. '
  - ' '
  - 'Místopředseda PSP Petr Fiala: Děkuji paní ministryni. Předseda Poslanecké sněmovny
    přikázal svým rozhodnutím č. 25 ze dne 9. ledna 2019 tento návrh k projednání
    výboru pro evropské záležitosti, stanovil mu k tomu lhůtu do 8. února 2019. Výbor
    návrh projednal, přijal usnesení. Máme ho k dispozici jako sněmovní tisk 366-E/1.
    Nyní prosím, aby se slova ujala zpravodajka výboru paní poslankyně Andrea Babišová.
    Prosím, máte slovo. '
  - ' '
  - 'Poslankyně Andrea Babišová: Děkuji za slovo, pane předsedající. Vážené kolegyně
    a vážení kolegové, dovolte, abych vás seznámila s usnesením výboru pro evropské
    záležitosti, které proběhlo dne 6. února roku 2019. Výbor pro evropské záležitosti
    po vyslechnutí informace zástupce Ministerstva práce a sociálních věcí, po vyslechnutí
    zpravodajské zprávy poslankyně Andrey Babišové a po rozpravě '
  - 'I. doporučuje Poslanecké sněmovně České republiky přijmout následující usnesení: '
  - '1. nevyslovuje předchozí souhlas s návrhem doporučení Rady o přístupu pracovníků
    a osob samostatně výdělečně činných k sociální ochraně; '
  - '2. zásadně odmítá interpretaci institutu předchozího souhlasu ve vládním stanovisku
    konstatující, že neudělení souhlasu Parlamentem umožňuje vládě při rozhodování
    v Radě zdržet hlasování a nechat tak doporučení schválit ostatními členskými státy; '
  - '3. konstatuje, že zk. 109i zákona č. 91/1995 Sb., o jednacím řádu Poslanecké
    sněmovny, ve znění pozdějších předpisů, je nutné interpretovat tak, že nebyl-li
    vysloven předchozí souhlas, nemůže vláda nejen kladně hlasovat, ale ani se hlasování
    zdržet; '
  - '4. žádá vládu, aby v souladu s tímto výkladem postupovala při předkládání všech
    následujících návrhů na vyslovení předchozího souhlasu; '
  - 'II. zmocňuje zpravodaje, aby s tímto usnesením seznámil Poslaneckou sněmovnu
    Parlamentu České republiky. '
  - ' '
  - 'Místopředseda PSP Petr Fiala: Děkuji paní zpravodajce a otevírám rozpravu, do
    které se přihlásil pan poslanec Veselý. Prosím, máte slovo. '
  - ' '
  - 'Poslanec Ondřej Veselý: Děkuji za slovo, pane předsedající. Musím se přiznat,
    že jsem na tom evropském výboru byl a byl jsem poměrně překvapen, protože my jsme
    v době, kdy jsme materiál projednávali poprvé, vyslovili souhlas s tím materiálem,
    stanovili jsme pokyny. Ministerstvo postupovalo přesně podle nich, vyjednalo,
    co jsme chtěli. A přestože vyjednalo, co jsme chtěli, tak jsme potom přijali ne
    (nesrozumitelné) hlasováním, ale většinovým hlasováním to stanovisko, které tady
    přečetla paní zpravodajka. '
  - 'Já si dovolím z tohoto místa navrhnout protiusnesení, to znamená vyslovit s tím
    doporučením souhlas. Podle mého názoru opravdu ministerstvo při vyjednávání s
    Evropskou unií splnilo všechno, co jsme mu uložili, a výstup by byl ten, který
    jsme původně chtěli. Proč se to stanovisko u některých kolegů obrátilo, jsem i
    přes poměrně bohatou diskusi na výboru prostě nedokázal zjistit. Takže navrhuji
    opačné usnesení, to znamená schválit doporučení Rady, nebo vyslovit souhlas, pardon.
    Děkuji. '
  - ' '
  - 'Místopředseda PSP Petr Fiala: Děkuji, pane poslanče. Rozumím vašemu návrhu, nicméně
    o něm nemohu dát hlasovat, podle zk. 109k jednacího řádu lze v rozpravě podat
    pouze návrh na zamítnutí nebo návrh na odročení projednávání návrhu vlády. Řídíme
    se tady tím bodem 109, takže nemůžeme hlasovat o tom, co jste navrhl. '
  - 'Prosím, je ještě někdo, kdo se hlásí do rozpravy? Ne. Rozpravu končím. Je zájem
    o závěrečná slova? Není zájem o závěrečná slova. V tomto případě, protože výbor
    navrhuje vlastně nesouhlasné stanovisko, bych poprosil ještě jednou paní zpravodajku,
    aby nás seznámila s návrhem usnesení Poslanecké sněmovny, o kterém budeme následně
    hlasovat. '
  - ' '
  - 'Poslankyně Andrea Babišová: Děkuji za slovo. Návrh usnesení: "Poslanecká sněmovna
    vyslovuje předchozí souhlas s návrhem doporučení Rady o přístupu pracovníků a
    osob samostatně výdělečně činných k sociální ochraně s tím, že výbor pro evropské
    záležitosti doporučil Poslanecké sněmovně toto usnesení nepřijmout, tedy předchozí
    souhlas nevyslovit." Děkuji. '
  - ' '
  - 'Místopředseda PSP Petr Fiala: Ne. Já mám zde návrh usnesení, který zní takto:
    "Poslanecká sněmovna Parlamentu České republiky nevyslovuje předchozí souhlas
    s návrhem doporučení Rady o přístupu pracovníků a osob samostatně výdělečně činných
    k sociální ochraně, zásadně odmítá interpretaci institutu předchozího souhlasu
    ve vládním stanovisku..." (Zpravodajka se obrací zády k mikrofonu, čelem k předsedajícímu:
    To je ale stanovisko výboru.) Ano, ale toto je návrh usnesení Poslanecké sněmovny.
    (Zpravodajka: Ne, ne, ne, ne, ne. Následně se dohadují, které stanovisko je to,
    o kterém se má hlasovat. Paní z legislativy nese předsedajícímu další papír.) '
  - 'Ano, dobře, rozumím. Takže paní zpravodajko, přece jenom, omlouvám se za tu nejasnost,
    ale ještě jednou nás seznamte s návrhem usnesení, tak jak jste ho přečetla. Ano,
    teď a o tom budeme následně hlasovat.  '
  Předseda vlády ČR Andrej Babiš:
  - '

    Základní podmínkou pro podání žádosti je, že v katastru žadatele není v době podání
    žádosti provozována činnost stejného charakteru soukromým subjektem. Účastníkem
    podprogramu může být obec do tisíce obyvatel včetně k datu 1. ledna toho roku,
    v němž je žádost o dotaci podána. Obec musí mít zpracovaný a zastupitelstvem schválený
    strategický rozvojový dokument. Dobrovolný svazek obcí, který je zapsán do rejstříku
    svazku obcí v souladu se zákonem 128/2000 Sb., obecní zřízení. Svazek obcí musí
    mít zpracovaný a nejvyšším orgánem svazku obcí schválený strategický rozvojový
    dokument. '
  - 'Uznatelné náklady jsou rekonstrukce objektů v případě prostoru určeného pro obchod,
    základní technické vybavení, mrazáky, chladicí technika, pořízení nebo přestavba
    pojízdné prodejny. Neuznatelné náklady - vybavení nábytkem, kancelářskou technikou,
    vybavení zdravotnickým zařízením. Dotace je poskytována až do výše 70 % skutečně
    vynaložených uznatelných nákladů akce. Dolní limit dotace na jednu akci činí 100
    tisíc korun, horní limit dotace na jednu akci činí 2 miliony. Stav po ukončení
    výzvy - deset žádostí o dotaci, požadovaná finanční alokace 9 590 736 korun. Alokace
    programu byla 20 milionů a požadavky jenom deset. '
  - 'Takže pozdravujte obce, tady je program, ať se přihlásí a samozřejmě určitě jsme
    připraveni tady je podpořit, tady jsou peníze, které nečerpají. A tuhle problematiku
    obchodní obslužnosti souvztažně řeší Ministerstvo zemědělství a Ministerstvo průmyslu
    a obchodu. '
  - ' '
  - 'Místopředseda PSP Vojtěch Pikal: Děkuji. Pan poslanec bude mít zájem o doplňující
    dotaz? Nebude. V tom případě se posuneme dál. Pan poslanec Bartoň bude interpelovat
    ve věci předsedy NSA, tedy Národní sportovní agentury. Prosím, pane poslanče. '
  - ' '
  - 'Poslanec Lukáš Bartoň: Děkuji za slovo, pane předsedající. Vážený pane premiére,
    včera prošel Sněmovnou návrh na zřízení Národní sportovní agentury. Přestože je
    ještě v Senátu, půjde do Senátu, rád bych se zeptal. Předsedu Národní sportovní
    agentury jmenuje a odvolává vláda na návrh předsedy vlády. Rád bych se zeptal:
    Budete konat veřejné výběrové řízení na post předsedy agentury? Nebo budete navrhovat
    jméno pro předsedu agentury sám? Děkuji. '
  - ' '
  - 'Místopředseda PSP Vojtěch Pikal: Děkuji a prosím pana premiéra o odpověď. Než
    dorazí k mikrofonu, omlouvá se nám pan poslanec Schiller mezi 15. a 19. hodinou
    z pracovních důvodů. Prosím, pane premiére. '
  - ' '
  - 'Předseda vlády ČR Andrej Babiš: Je důležité, že konečně se zabýváme sportem.
    Když jsem nastoupil jako ministr financí, tak rozpočet sportu byl necelé 3 miliardy
    a něco. A tento rok je to 7 miliard. Takže sport je důležitý pro naše děti. Máme
    vládního zmocněnce a je to dobře, že ho máme. A ten projekt je důležitý i s důležitostí
    v kontextu transparentnosti, protože víme, jak se v minulosti rozdělovaly peníze
    pro sport na Ministerstvu školství. A já jsem strašně rád, že ta novela zákona
    prošla. Vládní zmocněnec je Milan Hnilička, který se tím dlouhodobě zabývá. Samozřejmě
    je škoda, že ten sport nemá takovou důležitost, jak teď jsem, samozřejmě v minulosti,
    jak je to ve Spojených státech, hlavně univerzitní sport. Já myslím, že naši občané
    jsou vždy hrdí, když naši sportovci něco vyhrají, a držíme jim palce a máme tady
    co dohánět. '
  - 'Co se týká nominace na předsedu Národní sportovní agentury, já samozřejmě nejsem
    schopen na to odpovědět. Pokud tam bude vícero zájemců, tak určitě vláda o tom
    bude jednat a uvidíme, jací tam budou kandidáti. A určitě vybereme toho nejlepšího,
    který má pro to nejlepší předpoklady. '
  - ' '
  - 'Místopředseda PSP Vojtěch Pikal: Děkuji. Pan poslanec má zájem o doplňující dotaz.
    Tak prosím. '
  - ' '
  - 'Poslanec Lukáš Bartoň: Já ještě, abychom si rozuměli, pane premiére. Návrh na
    předsedu dáváte vy vládě? A proto, aby tam bylo více kandidátů, tak je potřeba
    aspoň nějaké veřejné výběrové řízení. Budete dělat veřejné výběrové řízení? '
  - ' '
  - 'Místopředseda PSP Vojtěch Pikal: Děkuji. Prosím pana premiéra o odpověď na doplňující
    dotaz. '
  - ' '
  - 'Předseda vlády ČR Andrej Babiš: Klidně můžeme. Máte nějaké návrhy kandidátů?
    Napište mi. Děkuji. '
  - ' '
  - 'Místopředseda PSP Vojtěch Pikal: Také děkuji a prosím paní poslankyni Vrecionovou,
    která bude interpelovat ve věci státního rozpočtu. Připraví se paní poslankyně
    Pěnčíková. Prosím, paní poslankyně. '
  - ' '
  - 'Poslankyně Veronika Vrecionová: Děkuji za slovo. Hezké odpoledne. Vážený pane
    premiére, včera začalo kolečko jednání mezi Ministerstvem financí a jednotlivými
    resorty o rozpočtu na rok 2020. Jsem ráda, že si už i vláda uvědomuje, že nemá
    jak zaplatit večírek, který před pár lety zahájila a na který pozvala půl republiky.
    Nárůst státních zaměstnanců o 45 tis., nárůst výdajů o 300 mld. nebo jízdné zdarma
    za 6 mld. jsou příklady rozhazovačné politiky této vlády a minulé vlády v obdobném
    složení. Ekonomika stále roste, růst se pouze o několik desetin zpomalil. Těchto
    několik desetin znamená, že výdaje, které jste neplánovali, nemáte z čeho zaplatit.
    Vůbec si neumím představit, jak byste hospodařili v době ekonomické krize. Česká
    republika by zbankrotovala. '
  - 'Na vyjednávání o rozpočtu mě zaujalo několik věci. Za prvé, vyjádření ministra
    obrany, že našel úspory ve výši 7 až 10 % personálních nákladů. Znamená to, že
    ustupujete ze závazku zvyšovat výdaje na obranu alespoň na 1,4 % HDP, jak jste
    slíbili? O dvou procentech, která by ČR potřebovala, ani nemluvím. Znamená to,
    že rozpočet Ministerstva obrany klesne o půl miliardy korun, jak stojí v návrhu
    Ministerstva financí? Ve vyjádření Ministerstva školství se najdou úspory na platech
    rovněž 7 až 10 %. Tyto úspory se dle vyjádření ministra nemají hledat na platech
    učitelů. Vzhledem k rozpočtu Ministerstva školství, které je převážně tvořeno
    penězi na platy, je to vyjádření poněkud zajímavé. Znamená to tedy, že jízdné
    zdarma pro žáky budou muset zaplatit kuchařky a školníci? Znamená to, že už nebudou
    růst platy učitelů? Děkuji. '
  - ' '
  - 'Místopředseda PSP Vojtěch Pikal: Já také děkuji a prosím pana premiéra o odpověď. '
  - ' '
  - 'Předseda vlády ČR Andrej Babiš: Ano, je pravda, že my se zabýváme rozpočtem brzo.
    A večírek - tak pokud naši důchodci, a všechny je zdravím, měli večírek, tak jsem
    šťastný. Vy jste jim dali za šest let celkově míň důchodu než my za jeden rok.
    Devět set korun dostali a ještě slevu na jízdném. A jsem rád a jsem šťastný. A
    ještě důchodci nad 85 tisíc korun navíc. Takže někteří dostali 1 900 měsíčně navíc.
    A těším se. Takže pokud měli večírek, tak super! Já jsem rád a mám rád takové
    večírky, že můžeme pomáhat lidem. A taky jsme navýšili platy, samozřejmě, učitelům.
    Nevím, kde jste byli vy před námi. A šlo do Ministerstva školství o 25 mld. navíc.
    A cíl je jasný. Já chci průměrný důchod 2021 na 15 000 a chci platy učitelů, jak
    jsme slíbili, někde kolem 45 tis., a my to plníme. Na rozdíl od vás, kteří jste
    vždycky slibovali 15 % na daň, potom to nevyšlo, tak jste si dali ten podvod superhrubá
    mzda, takže to není 15, ale 20,1. A teď říkáte zrušit, zrušit. No to je 104 mld.,
    nevím, jestli jste to počítala někdy. '
  - 'A škoda, že jsem si nevzal ten graf, který jsem ukazoval prezidentu Trumpovi.
    Tam byste viděla, já jsem si ho tak nakreslil, že tady někde v roce 2006 jsme
    byli vůči NATO na 1,52 %. (Ukazuje na listu A4.) A potom za vašich vlád to šlo
    úplně dolů. V roce 2014 totální dno. A potom jdeme takhle nahoru. V absolutních
    hodnotách. Takže škoda, že jsme to po vás nezdědili, tyhle skvělé věci. My chceme
    plnit samozřejmě naše závazky. '
  - 'Pokud mluvíte o státních zaměstnancích, prosím vás, tak je potřeba rozlišovat,
    že státní zaměstnanci jsou samozřejmě definováni. A to jsou učitelé a vojáci a
    policisté a my je potřebujeme. Potřebujeme ty učitele. My tady s paní ministryní
    chceme snižovat počet úředníků v těch strukturách. To je hlavní cíl.  '
28. schůze:
  Předseda vlády ČR Andrej Babiš:
  - '

    Mně připadá důležité si uvědomit, že tady... Já vím, sedm a půl tisíce lidí je
    hodně. Ale nejde jenom o to, že nemáme moc takovýchto velkých podniků, ale jde
    o to, že - vidíte dnes v Británii, zemi, která ze své země postupně dostala tyto
    těžké provozy, protože si myslela, že se bude živit bankovnictvím, a dneska co
    finálního vyrábějí? Chápete? Kde jsou výrobky, které ta země vyrábí? Toto outsourcování
    všech těchto výrob, které jsou přece ekologicky náročné, těžká práce, jednu dobu
    to vypadalo, že je to pro ty země výhodné. Ale dneska se ví také po krizi, kterou
    jsme zažili v letech 2008 až 2009, že mít široké portfolio výroby, ve kterém máte
    třeba i základnu strojírenství a podobně, má svůj smysl, protože krize prochází
    různými odvětvími a je dobré, když ten vějíř je široký. '
  - 'Takže rád bych jenom apeloval na to, že co se stane s ocelárnami v Ostravě, není
    skutečně věc toho kraje. Pan hejtman tady řekl, že dneska už nežijeme jenom z
    oceli a uhlí, to je jedna pravda, ale druhá věc, že když jsme se naučili něco
    dělat v této zemi - a historie oceli na Ostravsku, to je 150 let, to není jenom
    socialistická historie, to je daleko starší historie. Tam se dělala nejlepší ocel
    v rakousko-uherském mocnářství už v té době. Tak to je vlastně schopnost, která
    jenom tak nespadne z nebe. Na tom Ostravsku jsme se některé věci naučili dělat
    úplně nově. Ale má obrovskou cenu, když tady je něco, co dokážeme dělat dnes a
    dokážeme to dělat způsobem, který má vlastně vliv na celou českou ekonomiku. Proto
    má smysl bavit se o osudu této ocelárny, protože když ona prostě zmizí, tak to
    zásadně změní i schopnosti české ekonomiky přežívat třeba těžká období a také
    to omezí naše schopnosti, které se týkají právě toho strojírenství. A já si myslím,
    že opouštět strojírenství v Česku by byla obrovská chyba. A když padne tato ocelárna
    na Ostravsku, tak to bude krok k velkému oslabení právě českého strojírenství.
    Proto si myslím, že... '
  - 'Jednak je to věc, která, jak říkám, není jenom ostravská. A také si myslím, že
    tady jde o osud vůbec průmyslu, strojírenství Evropy. Proto se přiznám, že mě
    trochu udivilo rozhodnutí Evropské komise. Myslím si, že my jako státy se vzdáváme
    části své suverenity právě proto, protože předpokládáme, že nám Evropská komise
    pomůže ve chvíli, kdy my sami těžko ty věci ovlivníme. A já se přiznám, že jsem
    věřil komisařce Vestager, že právě v této chvíli pomůže nám tady v Česku, a bylo
    pro mě překvapením, že to rozhodla takto krátce před evropskými volbami, když
    to tak dlouho odkládala. A já za sebe musím říct, že nerozumím tomu, proč takto
    rozhodla. Nerozumím tomu, jaká hra se vlastně tady dneska v evropském ocelářství
    hraje. Na to tady dnes asi nepřijde odpověď, ale jenom upozorňuji, že je to věc,
    které mě také zajímá a na kterou neznám odpověď. '
  - 'A proč jsem tedy takto nespokojen s jejím rozhodnutím? No protože když se podíváte
    na britské, indické servery, tak tam najdete celou řadu článků o současném vlastníku,
    panu Guptovi, společnosti Liberty House a ty články nejsou příliš pozitivní. Zrovna
    včera jsem na jednom indickém serveru našel, že dluží poměrně gigantické peníze,
    které nesplatil. O těchto jeho dluzích se píše všude. V Británii se mluví o jeho
    nestálosti a nejistém panství, které v současné době má. '
  - 'To je důvod, proč o tom mluvíme, protože je možné dneska se dívat kriticky na
    vstup Mittala do ostravské ocelárny před lety, ale já upozorňuji, že v době, kdy
    Mittal kupoval a stal se vlastníkem, tak to byl tuším druhý největší ocelář na
    světě, a pak se stal prvním. Takže chápete, v té chvíli pocit, že ocelárna je
    zachráněna, k tomu byly důvody, protože to dostal někdo, kdo v té době šel nahoru
    a stal se vlastně největším světovým ocelářem. Opravdu zajistil fungování té ocelárny
    po řadu let. Dneska, když vidíme, jak odchází, tak nám to připomíná pana Bakalu,
    to je pravda. A v komisi OKD je velice zajímavé, tam člověk pochopí, jak funguje
    způsob, jak fungují tyto metody finančního inženýrství, ve kterých se pracuje
    s vlastnickým způsobem, kdy na konci je skutečně jenom ta skořápka. A člověk má
    také dojem, že tady máme něco podobného, jako jsme zažili v OKD po roce 2005-2006. '
  - 'Ale druhá věc je, že si myslím, že je důležité, aby si stát tohle... abychom
    si to nenechali líbit, abychom to prostě nepřipustili. Před 15, 20 lety bylo těžké
    vědět, že existují takovéto modely. Ale dnes, když to víme, jde také o to, aby
    Česko byla země, která tomuhle nebude přihlížet. Vím o tom, že premiér se této
    kauze věnoval, že se opakovaně setkal s paní komisařkou Vestager. A dneškem to,
    předpokládám, nekončí. Ten příběh pokračuje. Byl bych rád, kdybychom ho chápali
    jako něco, co se týká všech. Nejenom Ostravska, a dokonce nejenom Česka. Nepřipustit
    to, aby někdo zacházel s tím, co se tady 150 let budovalo, způsobem, že to jednou
    prostě vyrabuje a odejde. To je to, oč podle mě dneska na Ostravsku jde. '
  - 'A byl bych rád, kdybychom i v tomhle našli spojence i v jiných krajích a kdybychom
    cítili, že je to společný problém. '
  - ' '
  - 'Předseda PSP Radek Vondráček: Děkuji. S faktickou poznámkou vystoupí poslanec
    Juříček. '
  - ' '
  - 'Poslanec Pavel Juříček: Dobrý den, dámy a pánové. Moc jsem vystupovat k této
    kauze nechtěl, ale nicméně přece jenom strojařině rozumím. Kolega Luboš Zaorálek
    prostřednictvím předsedajícího má v řadě věcí pravdu. Vertikální integrace pro
    každou zemi z hlediska nezávislosti, logistiky a tak dále je velmi výhodná. Ale
    musím vás postavit na rovnou zem. Dneska existují ocelárny ve světě jako Baosteel
    v Číně, Hyundai Steel v Koreji, Mitsubishi Steel v Japonsku, které dělají například
    s 1 700 lidmi 10 milionů tun roční výroby. '
  - 'Pokud má tato ocelárna přežít, tak buď bude investovat v desítkách miliard, anebo
    se musíte s mířit s tím, že tam těch šest a půl tisíce zaměstnanců prostě nebude.
    Děkuji. '
  - ' '
  - 'Předseda PSP Radek Vondráček: Děkuji. Další faktická poznámka - poslanec Hájek. '
  - ' '
  - 'Poslanec Josef Hájek: Dobrý den, kolegyně, kolegové. Pane předsedající, já bych
    navázal na slova Luboše Zaorálka. Je pravda, jsem s ním ve vyšetřovací komisi
    k OKD, a tady máme úplně stejný příběh. Jste náš koaliční partner, tak se omlouvám,
    že budu trošku kritický. '
  - 'Ale stejný příběh, to znamená privatizace Nové huti za 175 mil. a v průběhu vlády,
    nebo resp. prodání, nebo ten nový subjekt, Mittal Steel vyvedl 47 mld. 47 mld.
    Pan premiér to tady sdělil ve své řeči, že bylo vyvedeno - on říkal 50, přesné
    číslo je 47. To znamená, dneska jsme v situaci, že ten podnik je bez investic,
    podfinancovaný, poddimenzovaný a teď tlačíme na stát: státe pomoc, dělej něco
    pro to, aby byl zachráněn jednak ten podnik, jednak lidé. A tady platí heslo dvakrát
    měř, jednou řež. A to se tady bohužel nedělalo a dneska sklízíme ty trpké plody
    privatizace, která z mého pohledu byla uspěchaná, nebyla domyšlená do všech důsledků,
    které bohužel nastaly. Tolik tady k této věci. '
  - ' '
  - 'Předseda PSP Radek Vondráček: Ptám se, zdali ještě někdo má zájem o vystoupení
    v rozpravě. Prosím. '
  - ' '
  - 'Poslanec Lukáš Černohorský: Dobrý den, děkuji za slovo. Já už to nebudu moc protahovat,
    jen jsem se chtěl zeptat pana premiéra, když už ho tady máme. Možná bych navázal
    na poslance Juříčka, zdali vláda má nějaký záložní plán pro případ, že by nastal
    temný scénář, to znamená v případě, že by došlo k pádu společnosti Mittal, zdali
    vláda připravuje nějaký záchranný systém pro těch šest a půl tisíce, možná i více
    lidí vzhledem k tomu, že na samotný Mittal je navázána ještě spousta dalších společností.
    Takže pokud by došlo k jejímu pádu, tak by to postihlo i ty ostatní firmy. Tak
    zdali vláda připravuje nějaký takový záložní plán. Děkuji. '
  - ' '
  - 'Předseda PSP Radek Vondráček: Děkuji. Pan předseda vlády má zájem vystoupit.
    Prosím, máte slovo. '
  - ' '
  - 'Předseda vlády ČR Andrej Babiš: Záložní plán samozřejmě máme. Potom, co vytunelovali
    OKD, tak jsem ho koupil, stát ho zase má. Koupili jsme ho za 70 milionů. (Smích
    zprava.) Ano, já jsem ho koupil. Já. Jako ministr financí přes Prisco. Byla to
    moje iniciativa, dotáhl jsem to do konce a OKD funguje. '
29. schůze: {}
3. schůze: {}
30. schůze:
  Předseda vlády ČR Andrej Babiš:
  - '

    Dneska vím, že to přímé financování, jde tam už asi 33 % do mládeže, tak se přece
    jenom něco zlepšilo. Dalších já nevím 25-30 % jde do sportovních center mládeže,
    do bývalých vrcholových středisek sportu zaměřených právě na děti a mládež. Takže
    pokud jde 70 % už dneska přímo koordinovaně na sport mladých lidí, ať už na té
    bázi dejme tomu výkonnostní, ale taky té vrcholové bázi, ale nikoli profesionální,
    tak je to jenom dobře. '
  - 'Slova, která jsem tady slyšel od pana senátora, mi trošku vadí. Oni říkají, kde
    co je špatně. Přišli jste s nějakým řešením? Nepřišli jste s ničím. Říkali jste:
    zrušte tu agenturu a pracujte nad něčím novým. A to mě mrzí nejvíc. Vy nejste
    žádná produktivní organizace. Děkuji. (Potlesk poslanců KSČM a ANO.) '
  - ' '
  - 'Místopředseda PSP Petr Fiala: Dobré odpoledne. S faktickou poznámkou pan poslanec
    Bláha. Připraví se pan poslanec Válek. Prosím, máte slovo. '
  - ' '
  - 'Poslanec Jiří Bláha: Kolegové, kolegyně, budu rychlý. Jenom tady zazněla řada
    věcí, jako že TA ČR, GA ČR je zárukou něčeho. Běžte se zeptat na všechny vysoké
    školy a výzkumníků, jestli ty peníze, které dostávají, jdou cíleně na to, co by
    oni potřebovali. Nic. Dozvíte se to, že by potřebovali úplně všechno jinak. Takže
    to, že jsme tady vytvořili nějaké zákony, že bychom měli něco podporovat a že
    něco budeme podporovat a že na něco dáváme peníze a že ty peníze jdou správným
    směrem a že hlavně jsme schopni dokontrolovat, kam jdou a na co se využívají a
    jak je s nimi hospodárně zacházeno, tak v žádném případě. Všichni výzkumníci,
    se kterými jsem se bavil, vždycky říkali: problém, problém, problém, problém.
    Takže asi takhle následovně. '
  - 'A to samé je tady. Jestliže tady máme Ministerstvo kultury, tak doprčic na něj
    zatlačme, ať teda kulturu podporuje, ať rozvíjí děti po kulturní stránce. Máme
    tady Ministerstvo školství, tak zase na něj zatlačme, ať rozvíjí výzkumnou oblast
    nebo rozvoj dětí v tom, aby se vzdělávaly, aby šly dopředu v uvažování atd., atd.
    Ale my tady nemáme Ministerstvo sportu. A ta agentura, to je právě projekt toho,
    aby ty peníze nemizely tam, kde mizí stále do dneška. A myslím si, že si nemusíme
    nalhávat, že řadě lidí právě dneska se to nelíbí, protože se jim uzavřou ty kohoutky.
    A ty kohoutky možná že končí u těch největších křiklounů. Děkuji. '
  - ' '
  - 'Místopředseda PSP Petr Fiala: Děkuji. Pan poslanec Válek s faktickou poznámkou.
    Prosím, máte slovo. '
  - ' '
  - 'Poslanec Vlastimil Válek: Děkuji, pane předsedající. Já rozhodně nenapadám, i
    když to tak možná vypadá. Něco, s čím v podstatě souhlasím, je neférové rozdělování
    peněz do sportu. Určitě je to správné. A znovu opakuji, a rád to opakuji, že si
    prostřednictvím pana předsedajícího pana poslance vážím, a věřím tomu, že to myslí
    upřímně a opravdu chce podporovat mládež. '
  - 'Nicméně fascinuje mě, že jsme prostřednictvím pana předsedajícího s panem poslancem
    Pojezdným, oba vysokoškolsky vzdělaní, četli ten stejný materiál a každý jsme
    v něm četli něco jiného. Já jsem v něm četl podporu sportu a žádné rozdělení amatérský,
    profesionální, vrcholový jsem tam neviděl, ale jenom podporu sportu. A dokonce
    i v obhajobě a v tom, co tady bylo jako úvodní slovo, jasně zaznělo o národním
    fotbalovém stadionu. Já si úplně nemyslím, že tam na tom národním fotbalovém stadionu
    budou ti kluci, kteří amatérsky kopou, do fotbalu běhat. A já nevidím problém
    v tom, aby se podporoval vrcholový sport. Ano, klidně ať je tady stadion pro rychlobruslaře
    a další. Já v tom vůbec nevidím problém. Ani to nepovažuji za nic legitimního.
    Klidně ať z toho dostane peníze Sparta, nebo já nevím který fotbalový klub, a
    vyhraje Pohár mistrů evropských zemí. Ale rozhodně tam nic nebylo o tom, že je
    to pro amatérský sport. '
  - 'A prostřednictvím pana předsedajícího k panu poslanci Bláhovi. Asi znáte víc
    výzkumníků než já. Na rozdíl od vás já jsem ten výzkum dělal a musím říct, GA
    ČR a TA ČR, fakt dobrý, a férovější a čestnější a lépe peníze rozdělující organizace
    neznám. A já bych v životě, v životě tady nepoužil formulaci: všichni pekaři,
    které znám, nadávají na ty rohlíky, které se prodávají já nevím kde, a všichni
    víme, jak ty rohlíky za něco stojí. Nerozumím tomu, tak se do toho nepletu! (Tleskají
    poslanci Pirátů a poslanci TOP 09.) '
  - ' '
  - 'Místopředseda PSP Petr Fiala: Děkuji. Pan poslanec Jurečka s faktickou poznámkou.
    Připraví se pan poslanec Bělobrádek. Máte slovo, pane poslanče. '
  - ' '
  - 'Poslanec Marian Jurečka: Děkuji. Já se tedy musím také ohradit v rámci technické
    vůči tomu, co zaznělo z úst pana poslance Bláhy, byť si myslím, že ve svém oboru
    je to rozhodně člověk, který je úspěšný, předpokládám, že je poctivý. Ale paušalizovat
    to a říkat, že vlastně ve vědě a výzkumu se tady všechno prakticky rozkrádá, jde
    to někam do černé díry, a říkat to stejné o sportu, kde tady jsou stovky a tisíce
    čestných sportovních nadšenců, funkcionářů, ať to zní jakkoli, kteří žádnou korunu
    v životě neukradli, to mi přijde jako těžce nefér. To, že se v každé oblasti,
    někdy více, někdy méně, některé věci nedaří a občas se stane to, co se tady stalo
    před dvěma lety, to bohužel je otázka někdy systémových chyb, a pak je potřeba
    si položit otázku: je to víc systém, anebo to bylo lidské pochybení? Tu si tady
    možná v rámci analýzy toho, proč se tak tehdy stalo, nikdo nepoložil. '
  - 'A jinak trošku bych řekl, pane kolego prostřednictvím pana předsedajícího, střílíte
    do vlastních řad. Protože když se podívám, kdo je předsedou Rady vlády pro vědu,
    výzkum a inovace, tak je to předseda vlády, předseda hnutí ANO Andrej Babiš. Když
    se podívám, kdo je místopředsedou, tak je to vicepremiér vlády a ministr průmyslu
    a obchodu Karel Havlíček. A můžu pokračovat dál. Takže jestli máte problém s tím,
    jak fungují GA ČR a TA ČR, tak si to asi běžte primárně vyřídit s těmito lidmi
    a nemusíte nás tady tím obohacovat v rámci tohoto jednání Poslanecké sněmovny.
    Děkuji. (Potlesk zprava.) '
  - ' '
  - 'Místopředseda PSP Petr Fiala: Děkuji. Pan poslanec Bělobrádek s faktickou poznámkou.
    Prosím, máte slovo. '
  - ' '
  - 'Poslanec Pavel Bělobrádek: Děkuji, pane předsedající. Vážení členové vlády, kolegyně,
    kolegové, také bych si dovolil vaším prostřednictvím, pane předsedající, reagovat
    na pana kolegu Bláhu. Nevím, že by se za ty čtyři roky, kdy jsem měl na starosti
    vědu a výzkum, něco ukradlo. Pokud vy takové znalosti máte, tak je vaší oznamovací
    povinností na to upozornit. Za nás se spoustu věcí zefektivnilo. A taky se spoustu
    věcí ušetřilo. Neznám žádnou jinou oblast veřejné správy, kdy jsme se dokázali
    vymanit z oblasti nevhodných, nevýhodných smluv, co se týká IT systému. Postavili
    jsme nový informační systém, který je provozován za polovinu ceny než předtím,
    a ještě jsme ušetřili desítky milionů korun za to, že jsme nepokračovali v té
    nevýhodné smlouvě. '
  - 'Stejně tak jsem přesvědčen, že pokud mluvíte o Karlu Havlíčkovi, tak chci jen
    upozornit, že ten byl zvolen do Rady vlády pro výzkum, vývoj a inovace na můj
    návrh, když jsem byl jejím předsedou. Takže jen tolik k jeho osobě. '
  - ' '
  - 'Místopředseda PSP Petr Fiala: Děkuji. Budeme pokračovat vystoupením těch, kteří
    jsou přihlášeni do obecné rozpravy. Jako první vystoupí pan poslanec Bartoň. (Premiér
    se hlásí o slovo.) Neslyším vás. Hlásíte se s přednostním právem? (Ano.) Ano,
    tak dáme samozřejmě přednost držiteli přednostního práva panu premiéru Babišovi.
    Prosím, máte slovo. '
  - ' '
  - 'Předseda vlády ČR Andrej Babiš: Děkuji za slovo. Vážený pane předsedající, kolegyně,
    kolegové, nechtěl jsem zdržovat, ale přece jenom řeknu nějaká fakta. Věda a výzkum
    - prosím vás, to není jen GA ČR a TA ČR, takže nemůžeme porovnávat tady... pan
    kolega Válek mluvil myslím 6 miliard, nebo kolik. Je to 37 miliard - věda a výzkum.
    A ten nárůst za posledních pět nebo šest let je 10 miliard. A nevím, kde pan kolega
    Bláha chodí na ty informace, a myslím, že peníze na vědu a výzkum jsou velice
    transparentní a fungují skvěle. '
  - 'Chtěl bych se vrátit k tomu sportu. Když jsem se stal ministrem financí, tak
    rozpočet byl 3,6 miliardy. A měli jsme tady Český olympijský výbor, který měl
    de facto daňovou asignaci z hazardu. A proč ji měl? Protože nejlepší ministr financí,
    a ten už tu není, nevidím ho, jim zkrátka ty peníze nedal. A proto každý rok s
    nárůstem hazardu Český olympijský výbor dostával stále více peněz.  '
31. schůze: {}
32. schůze:
  Předseda vlády ČR Andrej Babiš:
  - '

    Dobrým příkladem může být i informace z médií z letošního dubna, kde, kdyby byl
    ten úřad pro vyzbrojování, tak by se to pravděpodobně nestalo. Tady se to stalo
    a ti z vás, co jsou druhé volební období, tak si mě určitě pamatujete, že jsem
    z tohoto řečniště hřímala vůči panu ministrovi obrany Stropnickému ohledně nákupu
    vest, že jsem tady několikrát interpelovala pana ministra, že vojáci neměli a
    nemají dostatek neprůstřelných vest, zatímco probíhalo handrkování, které mohlo
    nějakým způsobem skončit i odškodněním ve výši desítek milionů korun. '
  - 'Tak pane premiére, pokud vám to neuniklo v tisku, tak si představte, že v dubnu
    letošního roku soud rozhodl o tom, že odstoupení Ministerstva obrany od smlouvy
    na dodávku neprůstřelných vest od České zbrojovky v roce 2016 bylo nezákonné.
    A vy jste tady byl v minulém volebním období, takže vy si pamatujete, jak na mě
    tehdy tady reagoval pan ministr obrany Stropnický, když jsem mu řekla, že to nedělá
    dobře, že se tímto způsobem on pouští do sporu, že tady skutečně ministerstvo
    netahá za silnější konec provazu. Stalo se to, co jsem předpokládala, a bohužel
    teda nemám z toho radost, protože ty následky za tato rozhodnutí nese stále ministr,
    který tam je dosazen hnutím ANO, a je to tedy pan Metnar. '
  - 'Už se chýlím ke konci. '
  - 'Za šesté. Ministerstvo obrany bohužel pod vládou ANO nepatřilo a nepatří z hlediska
    vrcholných funkcionářů k těm nejstabilnějším. Za pana Stropnického se vyměnil
    náměstek pro akvizice celkem pětkrát, pětkrát za čtyři roky, ale pan ministr se
    chlubil tím, že je nejdéle sloužící ministr obrany. Personální nestabilita je
    pak problémem i v uplynulém roce. Několik náměstků je pouze pověřeno řízením a
    ředitelé dvou významných státních podniků byli odvoláni. Včera jsme se dozvěděli
    nějaký harmonogram, kdy by mohli být noví ředitelé těchto státních podniků jmenováni.
    Já to jmenování považuji za velmi důležité, protože jeden z těch podniků je VOP,
    se kterým se právě počítá, jak tady právě i pan ministr zmiňoval, ohledně těch
    BVP. Takže budeme doufat, že to bude záhy. '
  - 'Zakončila bych to možná relativními drobnostmi, ale také důležitými, protože
    i tyto věci - a jsem ráda, že přichází paní hejtmanka, protože teď budu mluvit
    částečně i k ní, nejenom k vám, prostřednictvím pana místopředsedy. Resort bohužel
    v posledních šesti letech sloužil k nesmyslným a zcela neefektivním experimentům,
    a to i přes některá naše varování. Opět, když si přehrajete záznam, říkala jsem
    to tady. Bohužel na experimenty doplácíme teď všichni a hlavně naše armáda. Hovořím
    teď o politické akci s otevřením třídy vojenské školy v Sokolově, která dva roky
    po sobě skončila fiaskem s náborem studentů. Vím, že se tak dělo přes zásadní
    odpor tehdejší ministryně Šlechtové, přesto si to paní hejtmanka prosadila. Hovořím
    o dalším výcvikovém středisku v Karlovarském kraji, stejně jako o snaze rozšířit
    působení armády i na karlovarské letiště, zřejmě aby se mu vylepšilo hospodaření.
    Nebo nechápu, jaký jiný důvod k tomu byl. Kapitolou samu pro sebe pak byl váš
    experiment, pane premiére, s leteckou záchrannou službou a přidání dalšího kraje
    pro armádu. Ukazuje se, že šlo o krok, který jednak narušil funkční systém a za
    druhé zbytečně vysiluje schopnosti armády. '
  - 'Co říci úplným závěrem. Snad jen to, že si vážím některých změn a odlišného přístupu
    k řízení resortu obrany, který je patrný ze strany stávajícího ministra Metnara,
    protože vím, že to nemá jednoduché. Je však třeba podotknout, že mu nezbývá nic
    jiného než po období spánku, které před jeho nástupem do funkce na Ministerstvu
    obrany panovalo, tak něco dělat musí. On skutečně musí makat. A nepanovalo fakticky
    v žádném jiném resortu té vaší vlády, možná snad bych tady mohla zmiňovat jiný
    resort, ale k tomu se budou vyjadřovat někteří moji další kolegové, tak ať tady
    nekritizuji ministry, které bude kritizovat někdo jiný z ODS. '
  - 'Vážený pane premiére, pokud se vaše vláda chce chlubit úspěchy v resortu obrany,
    pak vězte, že pouze hasíte požáry, které jste si v uplynulých šesti letech bohužel
    sami založili. Také vy osobně jste zodpovědný za tristní stav modernizace armády,
    za stagnaci v oblasti akvizic, za nedostatečné navyšování obranného rozpočtu a
    za neschopnost utrácet za potřebné věci. Po výkonu ministra Stropnického nemá
    vaše vláda naši důvěru, stejně jako ji neměla na začátku tohoto volebního období.
    Naplňování vládních slibů, které byly dány v roce 2013, po šesti letech ve mně
    ani v mých kolezích důvěru rozhodně nevyvolává, zvlášť s ohledem na to, kolik
    slov, posunů termínů, změn priorit, lichých argumentů jsme si za tu dobu tady
    vyslechli. A to je tedy hlavní důvod, proč budu hlasovat pro nedůvěru vaší vládě. '
  - 'A v úplném závěru si dovolím vyjádřit naději, vyslovit naději, že alespoň část
    těch mých výtek si, pane premiére, vezmete k srdci a že až se bude projednávat
    první čtení státního rozpočtu, až skutečně budete mít relevantní ekonomická data
    pro to stanovení priorit na další období, tak aby Armáda České republiky a resort
    Ministerstva obrany byly ve vašem absolutním hledáčku, protože skutečně svoboda
    a bezpečnost není zadarmo. A Češi, Čechoslováci, si zažili, jak tenká hranice
    je mezi tím ji mít a nemít. '
  - 'Takže tímto apeluji na vás všechny: Nekraťte peníze Armádě České republiky. Nekraťte
    peníze Ministerstvu obrany. Myslím si, že určitě z hlediska finančních prostředků
    si může naše země dovolit dokončit všechny ty akvizice, které jsem tady zmiňovala,
    které tady i zmiňoval pan ministr obrany, tak, že z toho nebude ostuda a že skutečně
    naši armádu budeme konečně modernizovat. Zaslouží si to. '
  - ' '
  - 'Místopředseda PSP Vojtěch Pikal: Tak já děkuji. Vaše vystoupení vyvolalo reakce,
    jako první se mi hlásil pan premiér Babiš. Domlouvali jsme se, že to bude stačit
    ve faktické poznámce. Takže pokud paní poslankyně Vildumetzová s tím nemá problém,
    tak prosím pana premiéra. Prosím. '
  - ' '
  - 'Předseda vlády ČR Andrej Babiš: Děkuji za slovo. Já se omlouvám, mě tam čekají
    generální ředitele všech českých bank a jednáme o investičních fondech. Takže
    jsem opustil to jednání velice rychle, paní poslankyně. '
  - 'No vy říkáte, že jste tu devět let. A co těch 21 let? Co za těch 30 let tady
    bylo - od padáků, migy, tanky, casy, pandury. A co nájem letiště v Plzni-Líně,
    dvakrát padesát let, a nic jsme nedostali. A ta kasárna. A 30 let máme ruské radary.
    Co jste teda dělali prvních deset let od revoluce tedy? ODS? A co váš nový europoslanec
    Vondra? Vrbětice - víte, kolik nás stály Vrbětice? Miliardu. On podepsal ty smlouvy
    na ty sklady, nevýhodně pro nás. '
  - 'Takže prosím vás, já vám tady můžu dlouho mluvit o tom, co vy máte za sebou.
    Já vím, že nemáte ráda toho Stropnického. Ale tam nebyla ani žádná jediná korupční
    aféra. Kolik lidí bylo i před soudem kvůli nákupu vojenské techniky? Nebudeme
    to tady moc rozebírat, ale můžete si přečíst tu knížku nadačního fondu, byl tam
    nějaký pán na začátku na té obraně, už nevím, jak se jmenoval, a potom se stal
    nejlepším ministrem financí a zadlužil nás o 670 miliard.  '
33. schůze: {}
34. schůze: {}
35. schůze:
  Předseda vlády ČR Andrej Babiš:
  - '

    Přednesu návrh usnesení: "Poslanecká sněmovna vyslovuje souhlas s návrhem zákona,
    kterým se mění některé zákony na úseku vnitřní správy, podle sněmovního tisku
    301/5, ve znění schváleném Senátem, podle sněmovního tisku 301/7." '
  - 'Zahajuji hlasování pořadové číslo 26. Kdo je pro? Kdo je proti? '
  - 'Konstatuji, že jsme návrh zákona ve znění schváleném Senátem nepřijali, pro bylo
    59, proti 79. '
  - ' '
  - 'Nyní tedy budeme hlasovat znovu, a to podle zk. 97 odst. 5 jednacího řádu Poslanecké
    sněmovny. K přijetí tohoto usnesení je zapotřebí souhlasu nadpoloviční většiny
    všech poslanců, tedy souhlasu 101 poslance. '
  - ' '
  - 'Přednesu návrh usnesení: "Poslanecká sněmovna schvaluje návrh zákona, kterým
    se mění některé zákony na úseku vnitřní správy, ve znění, ve kterém byl postoupen
    Senátu, podle sněmovního tisku 301/5." '
  - 'Zahajuji hlasování. Kdo je pro? Kdo je proti? '
  - 'V hlasování pořadové číslo 27 přihlášeno 166 poslanců, pro 160, proti žádný.
    Konstatuji, že jsme návrh zákona přijali. '
  - ' '
  - 'Děkuji paní senátorce a končím projednávání tohoto tisku. '
  - ' '
  - 'Nyní přistoupíme k dalšímu bodu. Jedná se... Tady se mi někdo přihlásil do rozpravy.
    Dobře, to už je k tomuto bodu. Je to bod číslo '
  - 'Tento bod byl po dohodě poslaneckých klubů navržen grémiem. Dohodli jsme se s
    panem místopředsedou Pikalem, že sice by se měl slova ujmout zástupce navrhovatelů,
    jímž jsem byl určen já, ale nejprve vystoupí jako zpravodaj pan poslanec a místopředseda
    Sněmovny Pikal, protože má připravena usnesení. Prosím. '
  - ' '
  - 'Místopředseda PSP Vojtěch Pikal: Děkuji, pane předsedající za slovo. Je tomu
    skutečně tak. Chtěl bych poděkovat jak grémiu, tak Sněmovně, že zařadily tento
    bod, a všem, kteří se dělně podíleli na nalezení tohoto shodného návrhu usnesení,
    které jsme skutečně byli schopni vypracovat poměrně rychle, rychleji, než Sněmovna
    dokázala projednat otevírací dobu o státních svátcích. Já vás seznámím s tímto
    návrhem usnesení a potom už nechám prostor ostatním řečníkům. Byla shoda na tom,
    že z každého klubu by měl vystupovat toliko jeden. Věřím, že to zvládneme dodržet,
    jinak budeme jednat, dokud se tento bod neprojedná. '
  - 'Návrh usnesení: "Poslanecká sněmovna '
  - '1. vyjadřuje solidaritu se syrským obyvatelstvem, jehož velká část žije ve velmi
    obtížných podmínkách, miliony lidí byly interně vysídleny či byly nuceny uprchnout
    do zahraničí. Turecká invaze tuto humanitární krizi pouze dále prohloubí a zvýší
    utrpení civilního obyvatelstva včetně žen a dětí; '
  - '2. odsuzuje invazi Turecka na území Sýrie jako porušení mezinárodního práva; '
  - '3. vítá rozhodnutí vlády České republiky o pozastavení vývozních licencí na vojenský
    materiál do Turecka v rámci koordinovaného postupu členských států Evropské unie; '
  - '4. vyzývá předsedu vlády Andreje Babiše, aby na nadcházejícím zasedání Evropské
    rady požadoval, aby Evropská rada uložila Evropské komisi vypracovat návrh ekonomicko-politických
    opatření, jejichž cílem by bylo donutit Turecko k zastavení vojenských operací; '
  - '5. odsuzuje brutální vraždu Hevrin Khalaf, generální tajemnice strany Budoucnost
    Sýrie, údajně spáchanou protureckými ozbrojenci. Tento zločin stejně jako mnoho
    dalších musí být vyšetřen a pachatelé potrestáni; '
  - '6. kategoricky odmítá výhrůžky Turecka vůči státům Evropské unie, že uvolní cestu
    migrantům do Evropy." '
  - 'Já vám děkuji. Toto je tedy konsenzuální návrh. '
  - 'Nyní se ujmu role zpravodaje. Děkuji. '
  - ' '
  - 'Místopředseda PSP Tomio Okamura: Požádám o vystřídání. '
  - ' '
  - 'Předseda PSP Radek Vondráček: Dobrý večer. Pan místopředseda má slovo za navrhovatele. '
  - ' '
  - 'Místopředseda PSP Tomio Okamura: Vážené dámy a pánové, jsem rád, že Sněmovna
    jako mimořádný bod zařadila projednání tureckého útoku na území Sýrie s cílem
    brutálně napadnout zde žijící Kurdy. Turecko jako člen NATO zaútočilo na našeho
    spojence, na takzvané Syrské demokratické síly, jejichž páteří jsou kurdské milice.
    Výsledkem barbarského bombardování a dalších útoků je už dnes podle OSN přes 100
    tisíc uprchlíků a také první uprchlí teroristé z takzvaného Islámského státu,
    které zadržovali Kurdové a které osvobodil turecký útok. Agentura Reuters napsala,
    že na severovýchodě Sýrie zvýšili v souvislosti s tureckou invazí svou aktivitu
    radikálové z Islámského státu a množí se bombové a další útoky. Americký prezident
    Donald Trump podepsal nový příkaz, který umožňuje americkým úřadům zavést významné
    sankce proti Turecku. Spojené státy uvalí až 50procentní clo na dovoz turecké
    oceli a okamžitě zastaví jednání s Ankarou o obchodní dohodě. '
  - 'Dámy a pánové, není možné ani stát na straně útočníků, ani být neutrální. Buď
    jsme proti válečným zločinům, odmítáme útoky na suverénní země, odmítáme okupaci
    cizích zemí, nebo to schvalujeme třeba s tím, že budeme mlčet a stát stranou.
    Je třeba také dát jasně najevo, že se nebojíme vydírání a výhrůžek prezidenta
    Erdogana vůči evropským zemím. Češi byli u toho, když jsme před více než 300 lety
    dali tehdejšímu tureckému impériu jasně najevo, kde jsou jeho meze. Dnešní novodobá
    snaha o reinkarnaci turecké říše musí dostat stejně jasnou odpověď. '
  - 'Navrhuji, aby Sněmovna odsoudila turecký útok na Sýrii a vyzvala Turecko k ukončení
    agrese a okupace. Dále za SPD navrhujeme, abychom schválili sankce vůči Turecku
    jak v oblasti vývozu zbraní, což již první krok vláda udělala, tak i u dalších
    komodit. Dále vyzýváme vládu České republiky, aby Evropskou komisi vyzvala k okamžitému
    zastavení plateb z rozpočtu Evropské unie do Turecka. Rádi bychom také vyzvali
    vládu České republiky, aby iniciovala ustanovení Mezinárodního soudu pro válečné
    zločiny v severní Sýrii, v takzvaném Kurdistánu. '
  - 'To je v podstatě to, jaké stanovisko má SPD. Nebudu to číst už jako návrh našeho
    usnesení, protože usnesení už bylo kompromisně projednáno, aby prošlo napříč Poslaneckou
    sněmovnou. Ale za nás, za SPD, bychom byli rádi, aby Turecko okamžitě ukončilo
    vojenské operace a okupaci všech území, která patří Sýrii, byli bychom rádi za
    sankce ohledně vývozu munice a vojenského materiálu, protože hrozí, že bude použit
    k teroristickým útokům na civilní obyvatelstvo v Sýrii - tady už vláda první krok
    dělá - a abychom také Evropskou komisi požádali o zastavení veškerých plateb Turecku
    z rozpočtu EU. A za nás, za SPD, taky řeknu, že bychom byli rádi, aby Turecko
    bylo vyloučeno z NATO. Děkuji. (Potlesk z řad poslanců SPD.) '
  - ' '
  - 'Předseda PSP Radek Vondráček: Nyní s přednostním právem ještě před otevřením
    rozpravy předseda vlády. (Neklid v sále. Špatná slyšitelnost.) '
  - ' '
  - 'Předseda vlády ČR Andrej Babiš: Děkuji za slovo. Vážený pane předsedající, vážené
    paní poslankyně, vážení poslanci, já jsem byl vyzván, abych se tady vyjádřil k
    této problematice, protože to je problematika velice složitá a hlavně dlouhodobě
    neřešená. Pan kolega Okamura se spletl hned v první větě. Protože bohužel - není
    to bohužel, je to tak, náš spojenec je přece Turecko. To je člen NATO. Asi jste
    zapomněl, pane místopředsedo. Toto je Severoatlantická smlouva (ukazuje několik
    listů papíru), 4. duben 1949, tehdy ještě neměly smlouvy na 500 stran, jak máme
    dneska, podepsaná ve Washingtonu. Turecko se jako Řecko stalo členem NATO v roce
    1952. '
  - 'Takže bych chtěl jenom říct, že samozřejmě se Česká republika ztotožňuje se společným
    postupem Evropské unie. Kdy byl přijat společný postup? V pondělí 14. 10. v 8
    hodin zasedli ministři zahraničních věcí a odsoudili, Evropská unie odsoudila,
    tuto vojenskou operaci. Je to velké neštěstí, nemělo se to stát, umírají lidé,
    je to nepřijatelné, ale zároveň jsem přesvědčen, že celé situaci by bylo možné
    předejít, kdyby s tureckým prezidentem světové mocnosti včetně EU aktivně vyjednávaly
    a snažily se s Tureckem, které je členem NATO, najít společné řešení.  '
36. schůze: {}
37. schůze: {}
38. schůze: {}
39. schůze:
  Předseda vlády ČR Andrej Babiš:
  - ' '
  - 'Místopředseda PSP Vojtěch Pikal: Děkuji za odpověď aspoň přiměřeně k věci a prosím
    paní poslankyni, jestli má zájem o doplňující dotaz. '
  - ' '
  - 'Poslankyně Věra Kovářová: Vážený pane premiére, myslím, že jste si asi zapomněl
    ráno vzít homeopatika na křivdu, když tady opakujete stále ty stejné lži, co se
    týče těch dotačních titulů. Také hovoříte o minulosti. Fajn, školky a školky se
    postavily. A myslím, že to bylo díky nám, že jsme zde ve Sněmovně prosadili ten
    dotační titul, proti kterému vy jste hlasoval. '
  - 'Ale vy jste mi neodpověděl na ty otázky. Jak budete příští rok financovat kapacity
    školek a škol v obcích nad 3 tisíce obyvatel? Jak to bude na Ministerstvu financí
    právě s tímto dotačním titulem? Včera jste řekl, že jste ho chtěli zrušit a že
    ho obnovíte. Tak mi prosím řekněte, zda od příštího roku tak učiníte. A další
    otázky. Jak potom předpokládáte konkrétně financování v dalších letech? A prosím,
    už odpovězte a neříkejte jiná čísla než minule, prosím pěkně. '
  - ' '
  - 'Místopředseda PSP Vojtěch Pikal: Vypršel čas. Prosím pana premiéra o odpověď
    na doplňující dotaz. '
  - ' '
  - 'Předseda vlády ČR Andrej Babiš: Tak homeopatika na křivdu už neberu. Teď jsem
    absolutně v pohodě. Už jsem se vyléčil, nepotřebuji. '
  - 'My tady máme všechno nezávislé. A vy fungujete jako ta antibabišovská média.
    Včera jsem říkal, že původně ten program měl být zrušen, ale pokračuje a bude
    pokračovat. A vy tady zase mlátíte prázdnou slámu. Doneste mi seznam, kde chybí
    školky, ve kterých obcích. Dejte mi ten seznam. (Poslankyně Kovářová mává papírem.)
    A já ty obce navštívím a my ty peníze najdeme, tak jako vždy. I Farskému jsme
    tu školku našli. (Předsedající mimo mikrofon: Panu Farskému.) Panu Farskému. Panu
    kolegovi poslanci Farskému jsme našli tu školku, tak starostka je ráda. Vidíte,
    on mě sice stále napadá, ale nám to nevadí a budou mít Semily tu školku. Takže
    doneste mi ten seznam a já se tomu budu rád věnovat. A myslím, to, že jste měla
    nějaký nápad, a jako starostka Chýně jste ho nemohla realizovat, protože Kalousek
    vám nedal peníze, tak já jsem to zrealizoval. Byl to váš tip, já se přiznávám.
    Ale já jsem to zrealizoval. A vy chodíte s námi na stříhání pásek těch škol díky
    naší práci a našemu know how, a my jsme v pohodě. Vy tam máte ten svůj projev,
    děláte si tam kampaň. Mně to nevadí. Ale buďte aspoň objektivní. A dobře víte,
    jak to bylo. '
  - ' '
  - 'Místopředseda PSP Vojtěch Pikal: Děkuji. To byla tedy poslední ústní interpelace
    na předsedu vlády. A nyní se posuneme k bloku interpelací na členy vlády. '
  - 'Nyní prosím poslance Bartoška, aby přednesl interpelaci na ministra zahraničních
    věcí Tomáše Petříčka a zahájil tak blok odpovědí členů vlády na interpelace poslanců.
    Připraví se poslanec Profant. Bude to interpelace ve věci hlasování o rezolucích
    týkajících se Izraele a Jeruzaléma. Prosím, pane poslanče. (Poslankyně Kovářová
    mimo mikrofon pokračuje v diskusi s premiérem Babišem.) '
  - ' '
  - 'Poslanec Jan Bartošek: Děkuji za slovo, pane místopředsedo. Vážený pane ministře,
    v nejbližších dnech proběhne na půdě OSN hlasování o rezolucích týkajících se
    Izraele a Jeruzaléma zvláště. Poslanecká sněmovna Parlamentu České republiky se
    v minulosti jednoznačně usnesla a odsoudila politizaci otázky Jeruzaléma a mimo
    jiné označování Chrámové hory pouze arabským názvem, k čemuž často dochází na
    půdě OSN a jejích organizací, jako je UNESCO. Poslanecká sněmovna Parlamentu České
    republiky vyzvala vládu, aby hlasovala proti takovým usnesením. Žádám o jasné
    stanovisko Ministerstvo zahraničních věcí, jak bude Česká republika hlasovat,
    aby se ministerstvo nedostalo do rozporu s usnesením Poslanecké sněmovny Parlamentu
    České republiky, jak jsme tomu byli svědky v nedávné minulosti při obdobném hlasování. '
  - 'Vzhledem k tomu, že nejste přítomen, žádám vás o písemnou odpověď na moji interpelaci.
    Děkuji. '
  - ' '
  - 'Místopředseda PSP Vojtěch Pikal: Děkuji. Ano, pan ministr odpoví na vaši interpelaci
    písemně do 30 dnů. '
  - 'Nyní prosím poslance Profanta, který bude interpelovat ministra Kremlíka ve věci
    open data SŽDC. Připraví se poslanec Holomčík. Prosím. '
  - ' '
  - 'Poslanec Ondřej Profant: Vážený pane ministře, SŽDC podle svého statutu a zřizovacího
    zákona provozuje železniční dopravní cestu ve veřejném zájmu a je jedinou institucí,
    která má k dispozici ucelené údaje o provozu na železnici od všech železničních
    dopravců. Jedná se převážně o tato data: jízdní řády, výlukové jízdní řády, aktuální
    polohy vlaků, zpoždění vlaků, nástupiště, na které vlaky směřují. Tato data nejsou
    potřebná jen pro železnici samotnou, ale také pro další druhy dopravy. Nejvíce
    je samozřejmě potřebují organizátoři regionálních dopravních systémů. '
  - 'SŽDC tato data prodává a nedovoluje je dále sdílet. To jenom komplikuje ostatním,
    povětšinou veřejným institucím jejich práci. Tato data jsou klíčová i pro analytické
    a vědecké práce týkající se fungování dopravních systémů. Publikace těchto dat
    jako otevřená data je tak nepochybně ve veřejném zájmu. Zveřejnění nijak nezvýší
    bezpečnostní rizika, neboť už dnes jsou tato data poskytována za úplatu komukoliv,
    a většinou jsou dostupná i veřejně v rámci webových aplikací SŽDC. Jako vhodné
    legislativní řešení také navrhuji přidat tyto datové sady do nařízení vlády číslo
    425/2016 Sb., o seznamu informací zveřejňovaných jako otevřená data, které v současné
    době prochází novelizací. '
  - ' '
  - 'Místopředseda PSP Vojtěch Pikal: Děkuji. Než pan ministr dorazí k odpovědi, seznámím
    vás s omluvou poslance Jiřího Kohoutka, který se omlouvá od 14.30 hodin do konce
    jednacího dne z pracovních důvodů. Prosím, pane ministře. '
  - ' '
  - 'Ministr dopravy ČR Vladimír Kremlík  Vážený pane poslanče, vážené paní poslankyně,
    vážení páni poslanci, vážený pane premiére. V interpelaci je uvedeno, že je obtížné
    získat od Správy železniční dopravní cesty data o zpožďování vlaků a nástupištích,
    když to řeknu velmi jednoduše. Správa železniční dopravní cesty data předává na
    základě žádosti a uzavřených smluv. Jejich využití se pak liší podle příslušné
    smlouvy. Každá žádost o zpřístupnění dat je taktéž posuzována s ohledem na povinnosti
    manažera infrastruktury a zajištění bezpečnosti. Podle toho je následně postupováno. '
  - 'S dopravci je standardně komunikováno prostřednictvím datové komunikace prostřednictvím
    rozhraní takzvaného Common Interface, který si zajišťuje dopravce, a komunikace
    není ze strany SŽDC jakkoli zpoplatňována. Čili určitý nástroj pro zpřístupnění
    dat už existuje, a to prostřednictvím tohoto zmíněného rozhraní. Subjekt požadující
    informace taktéž může čerpat data z celostátního informačního systému o jízdních
    řádech. '
  - 'Zákon o dráhách a příslušné prováděcí předpisy, zejména pak vyhláška 173 z roku
    1995, kterou se vydává dopravní řád drah, stanoví, které informace musí provozovatel
    dráhy poskytovat dopravcům a veřejnosti. Čili máme tady právní úpravu, která vychází
    ze zákona o dráhách, a je to vyhláška 183 z roku 1995. Jsou to zejména konkrétní
    informace, které vycházejí z připravovaného jízdního řádu a jeho změn. Tato data
    musí také Správa železniční dopravní cesty jako provozovatel dráhy postupovat
    do celostátního informačního systému o jízdních řádech jako takzvaná otevřená
    data. Takže zase určitá skupina dat je otevřených. '
  - 'Součástí tohoto systému v současné době nejsou informace o provozu v reálném
    čase. Právní předpis toliko ukládá, že cestující musí být ve stanicích a na zastávkách
    vybavených obsluhovaným zvukovým nebo obrazovým informačním zařízením informováni
    o zpoždění vlaku, je-li zpoždění 10 minut a větší, a to nejpozději v době příjezdu
    nebo odjezdu vlaku uvedeného v jízdním řádu. I přesto však na internetových stránkách
    provozovatele dráhy, Správy železniční dopravní cesty, můžete nalézt další detailní
    informace, například odjezdové tabule v jednotlivých železničních stanicích, na
    kterých cestující může nalézt kolej i aktuální zpoždění jednotlivých vlaků. Tato
    data v reálném čase jsou také k nalezení i na stránkách jednotlivých dopravců
    nebo ve vyhledávačích spojení, například známý idos.cz. '
  - 'Z pohledu Ministerstva dopravy je v tuto chvíli podstatné, aby Správa železniční
    dopravní cesty stejně jako ostatní provozovatelé dráhy v železniční dopravě a
    dopravci dopravy autobusové řádně poskytovali do celostátního informačního systému
    o jízdních řádech data, jejichž zveřejnění v tomto systému ukládají příslušné
    právní předpisy, a to jsou zejména data z jízdních řádů a jejich změny, jejichž
    struktura je ve vyhlášce v dopravním řádu drah detailně vymezena. Jinými slovy,
    když to shrnu, Správa železniční dopravní cesty poskytuje všechny informace, o
    kterých tak stanoví právní předpis, a to některé i formou těch takzvaných otevřených
    dat. '
4. schůze:
  Předseda vlády ČR Andrej Babiš:
  - '

    Poté bychom hlasovali o návrhu v příloze 1, což je návrh B1 poslance Hamáčka,
    návrh B2 poslance Filipa. Oba tyto návrhy se promítají současně do číselných změn
    v části 2b, pořadí pak číslo B14 a B20, o nich už se hlasovat nebude, to je v
    příloze B2 (?). '
  - 'Za druhé bychom hlasovali o návrzích rozpočtového výboru v příloze 1 ve znění
    schválených pozměňovacích návrhů, a to tak, že zvlášť budeme hlasovat o A1 a v
    bodě A2 budeme hlasovat seznam s tím, že první hlasování bude o Svazu českých
    bojovníků za svobodu a druhé hlasování bude en bloc zbytek, těch pět institucí,
    jak máte v tabulce. '
  - 'Pak bychom hlasovali o návrzích rozpočtového výboru na změny v číselných položkách
    ve znění schválených pozměňovacích návrhů v příloze 2a. Jedním hlasováním to nebude,
    protože zazněl návrh, aby to bylo jednotlivě po jednotlivých bodech. '
  - 'Potom budeme hlasovat o návrzích z rozpravy ve druhém čtení jednotlivě, a to
    tak, že nejprve budeme hlasovat o protinávrhu, který zazněl, to znamená předřadit
    body, které jdou za sebou - prosím o kontrolu - B61/1, B5, B52/1, B61/2, B50 a
    B52/2. Pokud tento protinávrh neprojde, tak bychom hlasovali a předřadili pozměňovací
    návrh B50, který je dodatečným konsenzuálním návrhem většiny poslanců rozpočtového
    výboru, a poté bychom hlasovali o pozměňovacím návrhu 52 ve variantě 2, který
    je na návrh B50 přímo navázán. '
  - 'Potom už bychom hlasovali pořadí uvedeném v tabulce přílohy 2b. '
  - 'Až prohlasujeme tyto návrhy, tak potom bychom už mohli hlasovat o návrhu usnesení
    jako celku a poté bychom hlasovali o doprovodných usneseních a také jednotlivě.
    Myslím, že tím bychom se měli vypořádat se čtením rozpočtu. '
  - 'Toto je návrh, který já předkládám k hlasování. '
  - ' '
  - 'Místopředseda PSP Vojtěch Filip: Děkuji paní zpravodajce. Pan poslanec Ferjenčík.
    Prosím, pane poslanče. '
  - ' '
  - 'Poslanec Mikuláš Ferjenčík: Děkuji za slovo. Já jsem chtěl poprosit o vyjasnění
    té tabulky A2, protože my jsme navrhli, aby se pozměňovací návrhy A1, A2, A3,
    A4 a A5 hlasovaly samostatně. Nerozumím, proč jsou předřazeny - mám pocit, že
    A5 je vlastně předřazen před ostatní. Nebo jak to přesně je? '
  - ' '
  - 'Místopředseda PSP Vojtěch Filip: Prosím. '
  - ' '
  - 'Poslankyně Miloslava Vostrá: Já to zopakuji, jedno co se týká pozměňovacích návrhů,
    příloha 2a, což jsou pozměňovací návrhy, které vzešly ve druhém čtení, byly schváleny
    rozpočtovým výborem a jsou z jednotlivých výborů. Rozpočtový výbor je doporučuje.
    Ano? Ty se budou hlasovat samostatně jednotlivě po bodech. A1 až A5. Výborně. '
  - ' '
  - 'Místopředseda PSP Vojtěch Filip: Pan kolega Stanjura je spokojen? Spokojen. Dobře. '
  - 'Pan předseda vlády má ještě připomínku. Samozřejmě můžete vystoupit s přednostním
    právem, pane předsedo. (Ozývají se hlasy, že se tím otevře rozprava.) S tím já
    nic nenadělám, jestli někdo s přednostním právem chce otevřít rozpravu, tak s
    tím já nemohu nic dělat. Předseda vlády České republiky Andrej Babiš s přednostním
    právem s rizikem otevření rozpravy ve třetím čtení. Pane předsedo, máte slovo. '
  - ' '
  - 'Předseda vlády ČR Andrej Babiš: Děkuji. Já se omlouvám, já jsem dostal úkol vystoupit,
    tak chci vystoupit. (Směje se.) '
  - 'Já bych jenom zopakoval pro pořádek, byla tady debata, že tento rozpočet nepřipravovala
    tahle zimní vláda, nebo jak se nazývá. Ale my samozřejmě tenhle rozpočet podporujeme.
    Ještě bych jenom připomněl kolegům, že já jsem rozpočet dělal v květnu, potom
    jsem dostal padáka a ten stávající rozpočet už jsem nedělal, ale to je detail.
    Takže my budeme určitě strašně rádi, když nám v průběhu příštího roku ukážete,
    kde je plýtvání peněz z rozpočtu, a my určitě budeme spolupracovat. Přineste nám
    seznam, kde všude můžeme šetřit. '
  - 'Rozklikávací rozpočet, to byl můj sen, když jsem nastoupil na Ministerstvo financí,
    protože v byznysu takové jsou. Státní pokladna stála 6 miliard a nic jsem nerozklikal.
    Takže já určitě budu rád. A my jsme připraveni udělat i zmocněnce vlády pro rozklikávací
    rozpočet a Piráti dostanou možnost nám ukázat, jak se to udělá. My vás určitě
    budeme podporovat v rozklikávání. Takže jsme připraveni a určitě naše vláda bude
    podporovat a udělá maximum pro to, abychom našli další peníze v rozpočtu i na
    silnice druhých a třetích tříd v krajích. Budeme určitě vstřícní a čekáme na konkrétní
    úspory a budeme určitě připraveni realizovat snížení nákladů celého státu. Děkuji. '
  - ' '
  - 'Místopředseda PSP Vojtěch Filip: Děkuji panu předsedovi vlády. Protože byla otevřena
    rozprava, musím dát slovo s přednostním právem předsedovi klubu ODS Zbyňku Stanjurovi.
    Pane předsedo, máte slovo. '
  - ' '
  - 'Poslanec Zbyněk Stanjura: Děkuji za slovo. To je hozená rukavice. My jsme 28,2
    mld. našli, za chvilku o nich budeme hlasovat. Já souhlasím, že to není úplně
    dost. Budeme se snažit. Z časových důvodů jsme nebyli schopni detailně prozkoumat
    každý kapitolní sešit, ale za chvilku ukážeme v hlasování, zda to myslíte vážně.
    28,2 mld. zbytečných výdajů, to jsou reálné věci. Jsou to reálné věci, já je nebudu
    komentovat jednu po druhé, je to v důvodové zprávě, jsou to všechno reálné věci,
    jsou to všechno zbytné výdaje, dotace, tam, kde je vata, kde jsou zbytečně vysoké
    výdaje na stavební spoření, rekordně nízká nezaměstnanost, takže můžeme snížit
    dávky v nezaměstnanosti, můžeme snížit dávky v hmotné nouzi, můžeme omezit další
    sociální dávky, zejména doplatky na bydlení. To jsou všechno reálné návrhy, které
    leží na stole už dnes, nemusíme s tím čekat do příštího roku.  '
40. schůze:
  Předseda vlády ČR Andrej Babiš:
  - ' '
  - 'Předseda vlády ČR Andrej Babiš: No tak teď občané v Litvínově vědí, že vy nechcete
    ten stadion. Oni mají výjimku, poněvadž nemůžou hrát extraligu. A ten stadion
    je důležitější než ty vaše interpelace. '
  - 'Já se ptám, a bylo by dobré, aby občané se zeptali, proč my máme písemné interpelace.
    Abyste tady exhibovali. Co jsou písemné interpelace? Vy mi dáte interpelaci, já
    vám na to odpovím, a vy samozřejmě jste nespokojený, abyste tady mohl exhibovat.
    Proto já nechodím na písemné interpelace. Ani nebudu chodit. To není moje práce!
    A já, věřte mi, že pracuji. Já ráno vstávám, to vy ještě spíte. Takže dneska jsem
    šel do toho Litvínova, ano, abych to tam odřídil, jo? Takže byl jsem i ve vyloučené
    lokalitě atd. '
  - 'Takže já nechápu, nechť mi někdo vysvětlí - a my jsme si tady slibovali, že změníme
    jednací řád - nevím jestli je tady pan Vondráček tady, není tady - že budeme efektivně
    pracovat. A vysvětlete mi, na co jsou písemné interpelace. Písemná interpelace
    je, když já tady panu Michálkovi odpovím písemně, a on je nespokojený, a priori
    je nespokojený, a potom je ta písemná... Totální nesmysl, ne? (Pobavení v sále,
    smích.) Nebo já nevím, tak mi řekněte. Jsem normálně nenormální, proč to je? Máme
    ústní interpelace. Já vám tady věnuji - kolik? Hodinu a půl, dvě hodiny. Ne 14.30
    až 16, to je hodina a půl. Víte, kolik je to schůzek, pane poslanče? Strašně moc. '
  - 'Takže my přece souhlasíme společně, že bude klouzavý mandát, ne? A prosadíme
    ho! Tak kdybych byl náhodou ještě ve vládě, tak už sem nebudu moct chodit, protože
    moje práce je ve vládě. Tam mám pracovat. Já se snažím vám odpovídat. Ale vy dobře
    víte, že ty písemné interpelace jsou nesmysl. Měli byste to zrušit a radši projednávejte
    ty zákony. Nedal by se udělat nějaký zákon, aby nebyly písemné interpelace? Protože
    to je vlastně... Jenom znovu opakuju - já vám odpovím, a vy naschvál jste nespokojený,
    abyste mohl tady mluvit a vlastně útočit na toho Babiše. Tak já tomu rozumím,
    ale... Dobře, tak to je všechno. '
  - ' '
  - 'Místopředseda PSP Tomáš Hanzel: Děkuji. Dobré odpoledne. Vážené kolegyně, vážení
    kolegové, jelikož je 16.01 hodin, končím interpelace na předsedu vlády ČR a budeme
    pokračovat v dalších řádných interpelacích na ministry vlády. '
  - 'Vyzývám pana poslance Ondřeje Profanta, aby přednesl interpelaci na místopředsedu
    vlády, ministra průmyslu a obchodu a ministra dopravy Karla Havlíčka a zahájil
    tak blok odpovědí členů vlády na interpelace poslanců. Připraví se pan poslanec
    Martin Kupka. Prosím, máte slovo. '
  - ' '
  - 'Poslanec Ondřej Profant: Děkuji za slovo, vážený pane předsedající. Vážený pane
    ministře, jednoduché a jasné otázky ohledně systému dálničních známek. Budou v
    systému uchovávány fotky projíždějících aut? Bude systém uchovávat jakékoliv informace
    o průjezdech? Pokud taková data budou uchovávána, na základě jakého právního předpisu? '
  - 'V zákoně č. 13/1997 Sb. je jasně popsán systém, snímky z kamer či průjezdy tam
    však nejsou uvedeny. Takže můžou být pouze jako provozní data, která se okamžitě
    mažou, nikoliv jakýmkoliv způsobem uchovávána. '
  - 'A nejdůležitější otázka. Vyvodíte odpovědnost z toho, že vaše ministerstvo a
    Státní fond dopravní infrastruktury kompromitují bezpečnostní složky tohoto státu
    tím, že na ně svádějí vlastní neschopnost, či dokonce korupci, které se dopustily
    při zadávání této zakázky? '
  - ' '
  - 'Místopředseda PSP Tomáš Hanzel: Tak děkuji. Poprosím pana vicepremiéra o odpověď.
    Prosím. '
  - ' '
  - 'Místopředseda vlády, ministr průmyslu a obchodu a ministr dopravy ČR Karel Havlíček:
    Vážený pane předsedající, vážené paní poslankyně, vážení páni poslanci. Děkuji
    za dotaz. Tak tu odpovědnost už jsme vyvodili - já začnu tím, protože od toho
    to začalo. Víte, že právě proto, že ta zakázka se nám nelíbila, tak se udělala
    zásadní opatření. Ta zásadní opatření skončila tak, že skončil pan ministr dopravy,
    čímž neříkáme, že tam bylo za každou cenu něco uděláno ve smyslu protiprávního,
    ale také právě z tohoto důvodu jsme podali trestní oznámení, shodou okolností
    dneska. A to trestní oznámení je proto, aby se prošetřilo to, jestli tam něco
    vzniklo, či nevzniklo. '
  - 'Nám se ta zakázka nelíbila, ta zakázka neodpovídala z našeho úhlu pohledu, toho,
    co se očekávalo od toho, i ve smyslu funkcionality, i ve smyslu ceny. A okamžitě
    poté, co jsme zjistili, že to tak je, tak jsme činili. Je třeba ještě říct to,
    že SFDI je nezávislá instituce z tohoto úhlu pohledu. To nebyla zakázka Ministerstva
    dopravy. Na druhou stranu tvrdili jsme, a určitě jste to i slyšeli, že se to manažersky
    mělo pohlídat výrazně lépe. '
  - 'Nyní k tomu systému. Ten systém má několik funkcionalit, tak jak byl navržen.
    A i proto jsme to rozporovali celé. To znamená ten základní systém, následně příslušenství.
    Mimo jiné i příslušenství je spojeno s tím, co jste zde zmiňoval, a to jsou kamery.
    Ten systém není tvořen proto, aby někoho špicloval. Ten systém není tvořen a nebylo
    jeho účelem kohokoli konfrontovat. Na druhou stranu je třeba respektovat i zájem
    bezpečnostních složek, které do určité míry prostě potřebují v uvozovkách krýt
    trošku i svoji aktivitu ve smyslu toho, pokud prostě potřebují vykonávat práci,
    která slouží lidem, která slouží institucím, která slouží občanům, protože bezpečnostní
    služby tady jsou proto, aby byly schopny ochránit nás před případnými teroristickými
    útoky, aby prostě byly schopny odchytnou případné trestněprávní stíhané osoby,
    zločince atd. Takže to je podstatou toho, co oni si dali do svých požadavků. '
  - 'Nicméně ten kamerový systém - a to jste možná už i dneska zaregistroval z médií,
    protože nepletu-li se, tak BIS se k tomu vyjádřila - nebyl myšlen a rozhodně nebyl
    požadavek takový, že by se mělo cokoliv jakkoliv uchovávat. To znamená, tady můžou
    být všichni naprosto klidní. A i ten nový tendr, který se bude vypisovat, rozhodně
    nesleduje to, a nikdy to ani nepadlo, že by měl pracovat se záznamy občanů, uchovávat
    je, archivovat je, nebo dokonce nějakým způsobem potom s nimi později pracovat.
    Není to tak. Na druhou stranu je zřejmé, že pokud projíždí auto a to auto je snímáno
    tou kamerou a ta SPZ je nějakým způsobem identifikována, minimálně s tím, jestli
    prostě zaplatil, nebo nezaplatil, tak tam samozřejmě elektronická stopa je, tomu
    se vyhnout nejde, to ani technicky není možné. Ale nebyl žádný požadavek toho
    charakteru, aby se s tím pracovalo jakkoliv dále. Děkuji. '
  - ' '
  - 'Místopředseda PSP Tomáš Hanzel: Je zájem o doplňující otázku? Prosím. '
  - ' '
  - 'Poslanec Ondřej Profant: Já jsem velmi rád za to, co říkáte, protože já jsem
    ty příslušné zákony studoval velmi podrobně. Předtím jsem se zabýval i GDPR. A
    i zaznamenávání průjezdů tam prostě nikde není zákonem zpřístupněno. Je jasné,
    že účelem toho systému je kontrola dálniční známky. To znamená, můžete vystavit
    pokutu u těch hříšníků. Ale údaje o autech projíždějících, která mají všechno
    v pořádku, prostě uchovávat nelze. '
  - 'Ale mám ještě dvě doplňující otázky na základě vaší odpovědi. Bude tedy pan Kremlík
    v rezortu dále působit jako poradce nebo jako náměstek? Protože tohle bylo velmi
    složité v posledních dnech a často se měnila vyjádření pana premiéra. '
  - 'A další otázka. Podpoříte návrh pana poslanec Polanského na rozšíření pravomocí
    Dozorčí rady Státního fondu dopravní infrastruktury? Protože ta má zřejmě nedostatečné
    pravomoci, když to neuhlídala. (Upozornění na čas.) '
  - ' '
  - 'Místopředseda PSP Tomáš Hanzel: Děkuji. Prosím, pane ministře, máte slovo. '
  - ' '
  - 'Místopředseda vlády, ministr průmyslu a obchodu a ministr dopravy ČR Karel Havlíček:
    Tak co se týká pana Kremlíka, my s ním nemáme uzavřenou žádnou dohodu, není tam
    žádný ekonomický vztah. Já jsem pouze vyjádřil určité přání, aby člověk, který
    se tam choval zodpovědně ve smyslu přístupu k tomu rezortu, který tam vykonal
    celou řadu pozitivních věcí, díky němu se dotáhly některé projekty v minulém roce,
    dostavělo se 35 kilometrů dálnic, a byl to člověk slušný a člověk pracovitý -
    ano, uznáváme, manažerský nezvládl uhlídání té zakázky, nebo spíše bych řekl příliš
    sázel na důvěru některých lidí pod sebou nebo na organizačních složkách, což ho
    tedy i konečně stálo tu pozici ministra, tak jsem hledal nějaký způsob, jakým
    prostě převzít všechny náležitosti, jakým způsobem se dostat do detailů, které
    pochopitelně on zná a ví. V tuhle chvíli jsme nestanovili žádnou pozici, rozhodně
    nebude žádným náměstkem, ani politickým, konečně ti tam ani nejsou, političtí
    náměstci. Nebude ani náměstkem odborným. A je velkou otázkou, jestli tam vůbec
    budeme mít nějaký vztah. Je to i o tom, aby on si tohleto promyslel. Ale v tuto
    chvíli my připravujeme novou organizační strukturu na Ministerstvu dopravy a na
    základě toho se vypíší výběrová řízení na všechny klíčové pozice. A pak budeme
    řešit to, jestli pan Kremlík tam bude nějakým způsobem figurovat. V tuto chvíli
    je to předčasné a dejme tomu nějaký čas. Ale opravdu nejde o nic jiného než o
    to, abychom si prostě v nějakém čase předali všechny informace, a to se tím i
    sledovalo. '
  - 'Co se týká Dozorčí rady SFDI, neumím v tuto chvíli říct, jak ji ještě budeme
    koncipovat. Faktem je to, že tam selhala celá řada. Je to obecně. A teď to fakt
    není politické nebo ideologické. To je prostě dlouhodobý problém celé řady organizačních
    složek státu, že tam selhal kontrolní mechanismus i dozorčí rady. Dozorčí rada
    říká - oni nás informovali pozdě. Oni zase říkají - my jsme to dozorčí radě dali.
    V každém případě se všichni na to dívali, a kdybychom nezakročili na úrovni vlády,
    tak by to možná dneska vypadalo ještě jinak. Takže zvážíme to, jestli se ta dozorčí
    rada rozšíří. (Předsedající upozorňuje na čas.) A hlavně je podstatné, aby ti
    lidé tam byli aktivní.  '
41. schůze:
  Předseda vlády ČR Andrej Babiš:
  - ' '
  - 'Předseda PSP Radek Vondráček: Já vám děkuji, pane předsedo. Váš čas uplynul.
    Pan poslanec má zájem o doplňující otázku, třeba bude možné ještě ty informace
    doplnit. Prosím, máte slovo. '
  - ' '
  - 'Poslanec Radek Koten: Pane premiére, děkuji za odpověď. Já samozřejmě chápu všechny
    důvody, které k těmto opatřením vedly, a dovoluji si tvrdit, že to bylo velmi
    prozíravé řešení, protože pokud vidíme, kolik lidí jezdí z těch oblastí Itálie
    a jaké tam je obrovské nebezpečí, tak samozřejmě na tomto závodě, kde by mohlo
    být až 100 tisíc lidí během tří čtyř dnů, tak to by bylo opravdu velké riziko. '
  - 'Nicméně jedná se hlavně o to, že ekonomicky budou postiženi ti podnikatelé, kteří
    jsou na závod navázáni a kteří samozřejmě mají určitě nakoupené nějaké zásoby,
    které samozřejmě teď nemohou zpracovat, vznikla jim s tím nějaká škoda. Tak právě
    ta otázka směřovala spíše do tohoto prostoru, aby ti podnikatelé měli alespoň
    nějakou jistotu, že stát, i když to bylo samozřejmě nevyhnutelné, tak zda se o
    ně nějakým způsobem bude schopen postarat. Děkuji. '
  - ' '
  - 'Předseda PSP Radek Vondráček: Pane poslanče, děkuji. Slovo má pan předseda vlády. '
  - ' '
  - 'Předseda vlády ČR Andrej Babiš: Jasně. Já tomu rozumím. Nechci tady slibovat
    nic závazně. Ale určitě... Zítra máme jednání s hejtmany, přijde pan hejtman Běhounek,
    který taky na to přispívá jako kraj. Já se ho na to zeptám. Zeptáme se pana Hamzy,
    jak to tam je. Samozřejmě ti organizátoři dostanou peníze za vysílací práva a
    tak dále. Ale určitě je tam ta ztráta, takže prioritně budeme řešit je. Ale určitě
    si necháme předložit nějaké další věci. Ale je to samozřejmě jako složité. Ale
    uvidíme, v jakém je to rozsahu a co vlastně pro tyto podnikatele můžeme udělat.
    Takže vás budu informovat, když budeme mít informace. '
  - ' '
  - 'Předseda PSP Radek Vondráček: Děkuji předsedovi vlády. A jako další svoji interpelaci
    přednese paní poslankyně Jarošová. '
  - ' '
  - 'Poslankyně Monika Jarošová: Děkuji. Vážený pane premiére, mám dotaz stran Lužické
    nemocnice v Rumburku, která je, jak jistě víte, v problémech. Toto zdravotnické
    zařízení zajišťuje zdravotní péči pro zhruba 55 tisíc pacientů a stoprocentním
    vlastníkem nemocnice je město Rumburk. Bohužel momentálně je nemocnice v insolvenci
    a do konkurzu přihlásilo své pohledávky na 90 subjektů v celkové výši okolo 89
    milionů korun. Nemocnice se dlouhodobě potýká s nedostatkem kvalifikovaného personálu.
    Jeden z důvodů může být i možnost pracovat v lépe placeném blízkém Německu, a
    díky tomu chyběl nemocnici potřebný počet výkonů, za které by obdržela platby
    od pojišťoven. Ale problémem bylo asi i špatné hospodaření. '
  - 'Dnes je situace taková, že se pozastavuje, nebo pozastavil od 1. února 2020 provoz
    interního a chirurgického oddělení, chirurgické ambulance, a omezuje se interní
    ambulance. Proběhlo i několik jednání s Krajskou zdravotní, která by mohla Lužickou
    nemocnici převzít a začlenit ji do sítě svých zařízení poskytující v Ústeckém
    kraji zdravotní péči. Ta to však logicky podmiňuje tím, že město Rumburk jako
    stoprocentní vlastník nemocnici oddluží. A zde je kámen úrazu. Pokud nedojde k
    pomoci s oddlužením ze strany státu, neboť město Rumburk to patrně neudělá, pak
    se nepodaří zdravotní péči v Lužické nemocnici zachovat a 55 tisíc občanů zůstane
    bez zdravotní péče. Nemocnice bez pomoci a bez zásahu státu pomalu a jistě končí
    a občané a zbylý personál žijí a pracují v nejistotě. '
  - 'Pane premiére, je nějaká možnost, že by vláda pomohla nemocnici s oddlužením,
    a tím ji pomohla zachovat? Nebo jakákoli jiná pomoc ze strany vlády s převodem
    pod Krajskou zdravotní? '
  - ' '
  - 'Předseda PSP Radek Vondráček: Děkuji. Slovo má předseda vlády. '
  - ' '
  - 'Předseda vlády ČR Andrej Babiš: Děkuji za dotaz. Já samozřejmě ten problém znám.
    Já jsem tu nemocnici navštívil. Ten problém je samozřejmě i v tom, jak máme ty
    nemocnice strukturované. Máme tady systém pod ministrem zdravotnictví - to jsou
    ty fakultní, těch 16 páteřních. A máme krajské, máme 13 krajů, protože kraj Praha
    de facto nemá žádnou nemocnici. Má akorát na Bulovce nějaké majetky a myslím,
    že u Františka je malinká nemocnice. A v tom je ten problém, že samozřejmě kromě
    toho mají ještě města. A samozřejmě tím, že dostávají peníze na péči a připravujeme
    ten systém DRG, aby se to narovnalo, protože ty velké dostávají víc za stejnou
    operaci, tak vznikají problémy. '
  - 'Samozřejmě já i ministr zdravotnictví považujeme zachování akutní lůžkové péče
    v Rumburku za velmi důležité. A již v minulém roce se nám podařilo prostřednictvím
    zdravotních pojišťoven zvýšit platby za poskytované zdravotní služby. Zároveň
    nám bylo opakovaně ze strany Ústeckého kraje, jeho dceřiné společnosti Krajská
    zdravotní, přislíbeno převzetí nemocnice v Rumburku. Nevím, jestli to víte, ale
    přímo na Úřadě vlády jsem organizoval setkání. Byl tam radní z kraje, byl tam
    starosta, byl tam náměstek VZP, byl tam ministr zdravotnictví. Všichni jsme se
    jasně domluvili a odcházeli jsme z toho jednání, že město oddluží nemocnici a
    že následně to převezme, VZP tam dá zkrátka takové peníze, a to chtěli mít záruku,
    aby nemocnice byla funkční. A já chápu, že je to samozřejmě velká oblast, že zdravotní
    péče v té oblasti není dostatečná. Ano, je tam problém, že zdravotníci pracují
    v Německu. Ano. A to nám bylo přislíbeno. A zkrátka město Rumburk nedodrželo tu
    dohodu. A všichni jsme se domluvili. A taky kraj, ten radní místo toho, aby okamžitě
    telefonovali, tak ten šéf byl někde na dovolené. My jsme si udělali čas s ministrem
    zdravotnictví, a v podstatě žádná akce. '
  - 'A potom bohužel došlo k tomu, že zkrátka ta nemocnice nedodržela tu dohodu a
    nemocnice se ocitla v insolvenci. Ano. Takže podle posledních zpráv ta insolvenční
    správkyně se rozhodla přistoupit ke zpeněžení konkurzní podstaty za velmi lukrativních
    podmínek pro případného nového poskytovatele a za vyvolávací cenu 63 milionů korun
    nabyvatel získá potřebné budovy a vybavení. A velkou výhodou je, že k novému poskytovateli
    může přejít i současně vysoce kvalifikovaný a spolehlivý lékařský a nelékařský
    personál. Zároveň je garantováno zachování velkorysých úhrad a smluvních vztahů
    včetně finanční podpory urgentní péče a bonifikace zdravotních služeb v poskytovaných
    oblastech s omezením dostupnosti. '
  - 'Já nevím, jak se jmenuje ten náměstek z VZP, ale já jsem tam seděl a on to slíbil.
    Všichni jsme byli domluveni. A my samozřejmě apelujeme, tedy já ne, ale asi ministr,
    nebo kdo sedí v orgánech, já nevím, aby... My musíme udržet tu nemocnici za každou
    cenu v chodu. Takže chci jenom zdůraznit, že ten nabyvatel získá aktiva. Tedy
    samozřejmě celý nabývaný majetek je očištěný od veškerých dosavadních dluhů. Takže
    získá aktiva. Nejsou tam žádné dluhy. Ano? '
  - 'Podání obálek s nabídkou musí být realizováno do 30. dubna 2020. A já doufám
    a pevně věřím v moudré a zodpovědné rozhodnutí krajského zastupitelstva spočívající
    v podání odpovídající nabídky. My nemůžeme tomu kraji nic přikázat. My jenom říkáme,
    že pokud máme takový složitý systém sítě nemocnic, tak bychom měli mít jenom dva.
    Jeden je Ministerstvo zdravotnictví a druhý je kraje. To znamená, že například
    Litoměřice by si měly koupit Krajská zdravotní a i Rumburk. A samozřejmě i v Plzni
    máme... (Pane předsedo, děkuji.) ... a všechny ty městské - '
  - ' '
  - 'Předseda PSP Radek Vondráček: Upozorňuji, že podle zk. 111 může být poslední
    dotaz na pana předsedu vlády vznesen do 16.00. Paní poslankyně, to stihnete, ale
    už asi nedostanete odpověď.  '
42. schůze:
  Předseda vlády ČR Andrej Babiš:
  - (Schůze zahájena v 11.02 hodin.)
  - ' '
  - 'Předseda PSP Radek Vondráček: Vážené paní poslankyně, vážení páni poslanci, vážení
    členové vlády, zahajuji 42. schůzi Poslanecké sněmovny a všechny vás zde vítám. '
  - 'Aby byla zaznamenána naše účast, nejprve vás všechny odhlásím, což jsem právě
    učinil, a poprosím, abyste se přihlásili identifikačními kartami a případně mi
    oznámili, kdo žádá o vydání náhradní karty. '
  - 'S náhradní kartou číslo 15 hlasuje pan poslanec Bartoš, s náhradní kartou číslo
    16 pan poslanec Farhan, s náhradní kartou číslo 21 pan poslanec Beitl. '
  - 'Tuto schůzi jsem svolal v návaznosti na zk. 99 zákona o jednacím řádu Poslanecké
    sněmovny, podle něhož jsem vyhlásil stav legislativní nouze. Pozvánka vám byla
    rozeslána elektronickou poštou ve čtvrtek 19. března tohoto roku. '
  - ' '
  - 'A nyní nejprve přistoupíme k určení dvou ověřovatelů této schůze. Navrhuji, abychom
    určili paní poslankyni Markétu Pekarovou Adamovou a poslankyni Kateřinu Valachovou.
    Má někdo jiný návrh na ověřovatele této schůze? Nikoho nevidím. '
  - 'Zahajuji hlasování a ptám se, kdo je pro předložený návrh. Kdo je proti? '
  - 'Hlasování číslo 1, přihlášeno je 85, pro 77, proti nikdo. Návrh byl přijat. '
  - ' '
  - 'Konstatuji, že poslanci, kteří nejsou přítomni ani nejsou omluveni písemně, se
    považují za omluvené na základě dohody předsedů poslaneckých klubů, neboť jsme
    z důvodu rizika virové nákazy omezili počet přítomných poslanců. '
  - 'Paní poslankyně a páni poslanci, ve čtvrtek 19. března jsem obdržel dopis od
    předsedy vlády Andreje Babiše, ve kterém mě informoval, že vláda navrhuje, abych
    v souvislosti s nouzovým stavem vyhlášeným vládou z 12. března 2020 z důvodu ohrožení
    zdraví v souvislosti s prokázáním výskytu koronaviru SARS-CoV-2 vyhlásil stav
    legislativní nouze. '
  - 'Dále jsem byl informován, že vláda schválila vládní návrh zákona o některých
    úpravách v sociálním zabezpečení v souvislosti s mimořádnými opatřeními při epidemii
    v roce 2020, sněmovní tisk 784. Vláda zároveň požádala, abych rozhodl, že uvedený
    návrh zákona, který jsme obdrželi jako sněmovní tisk 784, bude projednán v době
    vyhlášeného stavu legislativní nouze ve zkráceném jednání podle zk. 99 odst. 2
    zákona o jednacím řádu Poslanecké sněmovny. '
  - 'Dne 19. března tohoto roku jsem svým rozhodnutím číslo 41 vyhlásil stav legislativní
    nouze od 19. března 2020 do doby skončení nouzového stavu vyhlášeného vládou dne
    12. března 2020. Dále jsem rozhodl podle zk. 99 odst. 2 jednacího řádu Poslanecké
    sněmovny o projednání předloženého vládního návrhu ve zkráceném jednání, přikázal
    jsem jej výboru pro sociální politiku k projednání a stanovil mu nepřekročitelnou
    lhůtu pro předložení usnesení do 24. března 2020 do deseti hodin. '
  - 'Vážené kolegyně, vážení kolegové, podle zk. 99 odst. 4 jednacího řádu Poslanecké
    sněmovny máme ve stavu legislativní nouze před projednáním návrhu pořadu posoudit,
    zda legislativní nouze trvá. Já k této otázce otevírám rozpravu. A jako první
    je přihlášen pan předseda vlády Andrej Babiš. Poté na grémiu zazněl požadavek,
    že za každý klub podle velikosti by vystoupil krátce jeden zástupce. Pane předsedo,
    prosím, máte slovo. Vždy se jedná o vystoupení s přednostním právem, upozorňuji. '
  - ' '
  - 'Předseda vlády ČR Andrej Babiš: Takže dobrý den všem. Vážený pane předsedající,
    vážené poslankyně, vážení poslanci, stojím před vámi v situaci, která je pro nás
    pro všechny úplně nová. Chtěl bych dnes být konkrétní a věcný a stručný. '
  - 'Je to nejtěžší období, které Česká republika ve své novodobé historii zažila.
    Nikdy v minulosti jsme nemuseli tak rychle a tak zásadně změnit naše životy. Čelíme
    ohrožení, které je pro nás všechny naprosto neznámé. Předstupuji před vás s pokorou
    a lidskou prosbou, abychom v této krizové situaci zapomněli na naše politické
    hádky a spory. Myslím si, že bychom měli spolupracovat a ukázat lidem, že jsme
    schopni jít příkladem a v důležitých chvílích nehledět na stranické preference.
    Všichni. Proto bych rád nabídl zástupcům opozice tři odborná místa v Ústředním
    krizovém štábu, který epidemii koronaviru řeší a bojuje s ní na denní bázi. '
  - 'Zároveň bych před vámi, před Poslaneckou sněmovnou, o které se odvozuje legitimita
    vlády, rád slíbil a ujistil vás, že naše vláda nehodlá za žádných okolností a
    nebude zneužívat krizový stav a stav legislativní nouze k posilování své moci. '
43. schůze:
  Předseda vlády ČR Andrej Babiš:
  - '

    Proč to všechno říkám? I my opoziční poslanci reprezentujeme velkou skupinu lidí,
    kteří nám dali své hlasy a i nadále nám věří, že je nenecháme ve štychu. Obracejí
    se na nás po stovkách s prosbami o pomoc, tu s žádostí o vysvětlení, a to denně.
    Není to opravdu málo lidí. Nicméně vláda nám naši práci dvakrát neulehčuje. Ne
    vždy je jednoduché lidem odpovědět, a to i proto, že my, poslanci, poslankyně
    všech stran, a především veřejnost nemáme od vlády ten jasný plán s jasnými parametry,
    odvislých (?) oproti pandemickému plánu, který by mnohým dodal klid a některým
    ukázal i to pověstné světlo na konci tunelu. A na tomto základě my v následující
    schůzi jdeme projednávat, a vláda nás žádá o prodloužení stavu. Já jsem se pořádně
    koukal do svých podkladů pro tuto schůzi. Jsou tam návrhy asi patnácti zákonů,
    které máme probrat pro následující schůzi, nicméně nějaký dokument, který by bylo
    možno nazvat plánem budoucího vývoje, jsem neviděl, jsme tady svědky různých vyjádření. '
  - 'Já skutečně věřím, že v průběhu projednávání prvního a jediného bodu této schůze
    vláda tento plán představí. A pokud se tak nestane, já tedy nenavrhuji zařazovat
    nový bod, ale navrhuji usnesení, ve kterém Sněmovna bude žádat od vlády, aby byl
    tento plán představen, pokud nějaký existuje, a to v rámci usnesení, ve kterém
    Poslanecká sněmovna žádá vládu, aby toto učinila do 20. dubna 2020. Seznámila
    jak poslance, tak veřejnost s konkrétním plánem vlády jak pro zvládnutí koronaviru,
    tak i jeho důsledků v České republice. Je to tedy ten den před další řádnou schůzi
    Sněmovny. '
  - 'My žádáme o čtyři zásadní věci: '
  - 'Transparentní plán pro aktuální a dlouhodobé zásobování zdravotními prostředky
    a jejich distribuci zdravotním zařízením, sociálním službám a dalším potřebným
    skupinám, a jaké je zároveň zapojení českých firem do tohoto procesu. '
  - 'Za druhé - vývoj počtu nakažených a další kritéria, podle kterých vláda zvažuje
    jednotlivé uvolňování omezujících epidemiologických opatření či jejich zavádění. '
  - 'Za třetí - jasná, předvídatelná celková opatření, kterými chce vláda zmírnit
    ekonomické dopady této krize včetně plánovaných kompenzačních mechanismů. Ani
    dnes v tom řada lidí nemá jasno. Nevím, jestli po této schůzi a následující schůzi
    to bude lepší. '
  - 'A za čtvrté - jasné představení opatření pro snížení rizik či variant nové vlny
    případné pandemie koronaviru v České republice. '
  - 'Já jsem návrh na toto doprovodné usnesení dnes poslal panu předsedovi Michálkovi,
    který šel na grémium. Rozhodl jsem se, že nebudu komplikovat projednávání této
    schůze, nebudu zařazovat nový bod. Avizuji proto toto doprovodné usnesení v případě,
    že vláda v rámci projednávání návrhu na prodloužení nepředstaví tento plán ne
    nám poslancům, ale i veřejnosti. Děkuji. '
  - ' '
  - 'Předseda PSP Radek Vondráček: Vážený pane předsedo, pochopil jsem to tedy správně,
    že nenavrhujete do pořadu schůze nic? Pak vás tedy ještě musím upozornit, že váš
    návrh usnesení musí zaznít, jak má, v rozpravě k tomu bodu, a teď schvalujeme
    nejprve pořad schůze. '
  - ' '
  - 'Jestliže k pořadu schůze vše, zavolám kolegy, ale doufám, že jsme přítomni všichni
    a v dostatečném počtu, a budeme hlasovat o návrhu pořadu 43. schůze Poslanecké
    sněmovny, tak jak byl předložen. '
  - 'Zahajuji hlasování, ptám se, kdo je pro. Kdo je proti? '
  - 'Hlasování číslo 2, přihlášeno je 107, pro 104, proti nikdo. Nevím, jestli tam
    zase nedošlo k malé odchylce oproti dohodě přítomných poslanců. Návrh byl v každém
    případě schválen a pořad schůze byl schválen. '
  - ' '
  - 'Budeme pokračovat dle něj. Otevírám tedy jediný bod, kterým je '
  - 'S náhradní kartou číslo 25 hlasuje paní poslankyně Valachová. '
  - 'K tomuto bodu nám byl doručen sněmovní dokument 4676 a já prosím, aby předložený
    návrh uvedl předseda vlády Andrej Babiš. Pane premiére, prosím, ujměte se slova. '
  - ' '
  - 'Předseda vlády ČR Andrej Babiš: Dobrý den všem. Vážený pane předsedající, vážené
    poslankyně, vážení poslanci, předstupuji před vás za vládu ČR s žádostí o prodloužení
    nouzového stavu. Samozřejmě vím, že pro občany není tento stav vůbec jednoduchý.
    Je to složitá situace každý den pro nás všechny. Jde totiž o naprosto výjimečnou
    situaci, která si žádá rychlé řešení. Věřte mi, že mi nečiní žádné potěšení vládnout
    a žít v nouzovém stavu. Stejně jako vy bych si přál, abych vás už o jeho prodloužení
    žádat nemusel. Bohužel je situace vážná a nemůžu vám slíbit, že tu dnes stojím
    se svou žádostí naposledy. '
  - 'Vláda vyhlásila nouzový stav pro území České republiky z důvodu ohrožení zdraví
    v souvislosti s prokázáním výskytu koronaviru usnesením číslo 194 ze dne 12. března
    2020 na dobu 30 dnů. Učinila tak v souladu s článkem 5 a 6 ústavního zákona číslo
    110/1998 Sb., o bezpečnosti České republiky. O vyhlášení nouzového stavu jsem
    vás neprodleně dne 12. března 2020 informoval dle čl. 5 odst. 4 ústavního zákona
    o bezpečnosti České republiky. '
  - 'V tuto chvíli jsme přesvědčeni, že všechny podmínky pro vyhlášení nouzového stavu
    podle čl. 5 ústavního zákona o bezpečnosti České republiky jsou splněny i nadále.
    Česká republika totiž i dál zůstává ve stavu zákonného jiného nebezpečí, které
    ve značném rozsahu ohrožuje životy a zdraví lidí, majetkové hodnoty nebo vnitřní
    pořádek a bezpečnost země. '
  - 'Chci jen připomenout, že vláda se po celé období dosavadní platnosti nouzového
    stavu sešla patnáctkrát a přijala více než 164 usnesení, mezi kterými bych zmínil
    zákaz vstupu cizinců na území České republiky a zákaz vycestovat ze země pro naše
    občany, zavedení ochrany hranic, zákaz účasti veřejnosti na sportovních, kulturních
    a jiných hromadných akcích, uzavření obchodů a stravovacích provozů či ubytovacích
    služeb s výjimkou obchodů s potravinami, drogerií a lékáren. Některé tyto zákazy
    jsme postupně zmírnili podle toho, jak se ukazovala nutnost otevření jejich služeb
    pro veřejnost. Rozhodující však bylo zavedení povinného nošení roušek na veřejnosti. '
  - 'Všichni chápeme, že kromě zastavení epidemie je naším zásadním úkolem udržení
    v chodu ekonomiky a minimalizace dopadů krize. Nechci tady strašit propadem ekonomiky,
    protože jsem přesvědčen, že po odeznění krize se mnohé živnosti zase obnoví, protože
    znovu bude poptávka po jejich práci. Přesto intenzivně pracujeme na tom, abychom
    minimalizovali negativní dopady krize na zaměstnance, živnostníky, malé a střední
    podnikatele, stejně jako malé a střední podniky. Teď hlavně ale potřebujeme přežít
    několik měsíců, které mohou být těžké. V minulosti jsme se ale dokázali vyrovnat
    s řadou jiných pohrom, a jsem o tom přesvědčen, že to zvládneme i tentokrát. '
  - 'To je tedy několik poznámek, protože o našich představách o oživení naší ekonomiky
    bychom určitě mohli debatovat ještě dlouho. Nakonec v souvislosti s tím obnovíme
    činnost expertní ekonomické skupiny při vládě. Já však chci v této souvislosti
    poukázat na ještě jednu naprosto zásadní věc. Oživení ekonomiky nepůjde bez přílivu
    dalších peněz. To by nám mělo být všem jasné. Tuto bezprecedentní krizi totiž
    prostě nezvládneme bez masivního přílivu peněz, který má zachránit pracovní místa
    i postavení firem na trhu. Stačí se podívat okolo nás, kolik už teď na začátku
    krize jednotlivé země přilévají do svých ekonomik, a to navzdory všem úsporným
    plánům, které deklarovaly před krizí. '
  - 'Několik poznámek k epidemiologické situaci. Podle čerstvé predikce vývoje situace
    s postupem nákazy se dnes odhaduje, že na konci dubna budeme mít nakažených kolem
    14 až 15 tisíc osob. To ovšem za předpokladu, že budou dodržována všechna přijatá
    opatření.  '
44. schůze: {}
45. schůze: {}
46. schůze: {}
47. schůze:
  Předseda vlády ČR Andrej Babiš:
  - ' '
  - 'Předseda vlády ČR Andrej Babiš: Takže dobrý den všem. Vážený pane předsedající,
    vážené poslankyně, vážení poslanci, věřil jsem, že už Poslaneckou sněmovnu nebudu
    muset žádat o další prodloužení nouzového stavu, a to hlavně proto, že si myslím,
    že naše země objektivně zvládla pandemii koronaviru jako jedna z nejlepších v
    EU a naši epidemiologové potvrdili, že máme nákazu pod kontrolou prozatím, a doporučili,
    abychom se už začali opatrně vracet k normálnímu stavu. Proto vlastně už jsem
    minulý týden avizoval, že asi prodloužení nouzového stavu nejspíš nebude potřeba.
    Přesto vás ještě dnes žádám, a to z důvodů, které jsou vám všem známé. '
  - 'Minulý čtvrtek 23. dubna vydal Městský soud v Praze rozsudek, kterým zrušil některá
    mimořádná opatření Ministerstva zdravotnictví, i ta klíčová, a to regulaci volného
    pohybu osob, zamezení konání hromadných akcí nebo zákaz provozu obchodů či jiných
    provozoven. Soud dospěl k závěru, že takto zásadní krizová omezení nesmí ani v
    době nouzového stavu vydávat Ministerstvo zdravotnictví formou mimořádných opatření
    zákona o ochraně veřejného zdraví, ale pouze formou krizových opatření podle krizového
    zákona. '
  - 'Soud sám řekl, že se naše vláda potýkala s výjimečnou situací, a to i z hlediska
    práva. Samozřejmě souhlasím, že nikdy jsme takovou situaci v České republice neřešili.
    Proto nemáme ani žádný precedens, jak ji správně řešit věcně a formálně. Nikdy
    v minulosti jsme prostě nečelili nebezpečí, které by tak zásadně ohrožovalo zdraví
    obyvatel. A pokud jste viděli například jednu ze studií, která říká, že vlastně
    koronavir u i těch nemocných lidí může zkracovat jejich život až o deset let.
    Dnes se jako jedna z prvních zemí vracíme k normálnímu životu. A je jasné, že
    naše opatření byla efektivní a prokazatelně pomohla zabránit nekontrolovatelnému
    šíření epidemie. Česká republika má tu čest být mezi tzv. early opening countries,
    to znamená mezi zeměmi, které jako z prvních rozvolňují a otvírají. '
  - 'A já jsem minulý týden měl videokonferenci. Byl tam premiér Austrálie, premiérka
    Nového Zélandu, premiérky Dánska, Norska, premiér Řecka, Rakouska a Izraele, domluvili
    jsme se na spolupráci, a další hovor proběhne příští týden, na velice konkrétní
    spolupráci, na společném postupu u různých projektů, abychom skutečně byli soběstační
    v rámci vakcíny, léků, zdravotnických pomůcek atd. Takže díky těmto opatřením,
    která my jsme zrealizovali, nenastaly žádné katastrofické scénáře jako v Itálii,
    Španělsku nebo Spojených státech. Žádné přeplněné JIP, žádné chodby plné intubovaných
    pacientů, žádní mrtví v chladicích boxech. '
  - 'Ano, asi jsme měli formálně postupovat podle krizového zákona, jak řekl soud.
    My jsme jeho rozhodnutí respektovali a naše vláda formou zmíněných opatření okamžitě
    ještě téhož dne je opravila. Bez ohledu na formální rovinu jsem přesvědčený, že
    to, co jsme udělali, bylo vysoce odpovědné rozhodnutí, které ochránilo naši zemi
    a naše občany a přišlo v pravý čas. A za to bych chtěl také poděkovat i vám, poslancům
    Parlamentu ČR, za veškerou vaši pomoc jak s nouzovým stavem, tak také děkuji za
    všechno, co jste v té době této krize udělali pro naše občany. A opravdu si vážím
    vašeho konstruktivního přístupu. '
  - 'Ale zpět k rozhodnutí soudu. Právě kvůli němu vás teď naše vláda žádá o prodloužení
    nouzového stavu. Z epidemiologického hlediska je totiž nutné i nadále bránit nekontrolovatelnému
    šíření epidemie potřebnými opatřeními. Naše země je i nadále ve stavu nebezpečí,
    i nadále jsou ohroženy životy, zdraví, majetek, ale i vnitřní pořádek naší země
    a bezpečnost. Vzhledem k tomu, že krizová opatření podle krizového zákona smí
    vláda vydávat jen v době nouzového stavu a ten končí dne 30. dubna, tak je nezbytné,
    aby Poslanecká sněmovna vyslovila souhlas s prodloužením nouzového stavu, tak
    jak to předpokládá článek 6 odst. 2 ústavního zákona o bezpečnosti České republiky. '
  - 'Klíčová restriktivní opatření budou postupně uvolňována až do 25. května. A pokud
    budeme i po tomto datu realizovat určitá omezující opatření, bude se jednat o
    ta opatření, která byla vydána už před vyhlášením nouzového stavu. A věřím, že
    s naší žádostí o prodloužení nouzového stavu tu dnes stojím už naposledy. Je potřeba
    vědět, že skutečně ten vir je neznámý, že jsou různé teorie. Nám se samozřejmě
    povedlo se zavedením plošné karantény odvrátit kolaps našeho zdravotnictví. A
    některé země dokázaly udržet epidemii dlouhodobě pod kontrolou, ale některé ne.
    Například jako Singapur, kde se objevila ta druhá vlna epidemie. A my samozřejmě
    připravujeme projekt chytré karantény, který začne 1. května. A ty výsledky stále
    jsou skvělé. '
  - 'My jsme včera měli případ LDN v Mariánských Lázních, kde se nakazilo 34 klientů
    a 12 zaměstnanců. A samozřejmě musíme počítat, že možná přijde druhá vlna, ale
    musíme být na to připraveni. Včera jsme velice operativně pomohli Karlovarskému
    kraji, kdy jsme tam poslali deset vojáků, protože je tam nakažených 12 zaměstnanců.
    A myslím si, že ta spolupráce funguje skvěle, a samozřejmě já moc děkuji naší
    armádě, našim vojákům, kteří jsou hlavní součástí projektu chytré karantény. '
  - 'Takže vzhledem k těm skutečnostem, které jsem uvedl, naše vláda žádá Poslaneckou
    sněmovnu, aby byl nouzový stav prodloužen až do 25. května, dokdy je potřeba,
    aby zůstala účinná krizová opatření vlády přijatá podle krizového zákona. Po tomto
    datu by nám podle současné epidemiologické předpovědi měla stačit už jen mírnější
    opatření, která už přijímáme a budeme přijímat i dál výhradně podle zákona o ochraně
    veřejného zdraví. '
  - 'Chápu, že byly různé spekulace a kritika, jak se nakupoval zdravotnický materiál,
    a chci vás ubezpečit o tom, že požádám Nejvyšší kontrolní úřad, aby zkontroloval
    veškeré nákupy všech rezortů v době nouzového stavu, aby nebyly pochybnosti o
    tom, že to proběhlo transparentně a objektivně vzhledem k dané situaci. Jsem přesvědčen
    také o tom, že jsme dokázali, že současnou krizi v žádném případě nezneužíváme
    k omezování demokracie a svobody. A možná pro někoho jsou naše opatření tvrdá,
    ale zejména podle hygieniků a epidemiologů nutná pro úspěšné zvládnutí pandemie. '
  - 'Takže na základě té stávající situace a na základě i rozhodnutí soudu vás žádám
    o podporu a prodloužení nouzového stavu až do 25. května. Děkuji vám. '
  - ' '
  - 'Předseda PSP Radek Vondráček: Já vám děkuji. Než otevřu rozpravu, připomínám,
    že podle zk. 109m odst. 2 a 3 zákona o jednacím řádu při zkráceném jednání o návrhu
    na vyslovení souhlasu s prodloužením nouzového stavu se projednání ve výborech
    nekoná, nelze v rozpravě uplatňovat faktické poznámky, poslanec může vystoupit
    v rozpravě nejvýše dvakrát a Sněmovna může rozhodnout o omezení řečnické doby
    až na pět minut s tím, že omezení řečnické doby se vztahuje i na poslance pověřeného
    přednést k věci stanovisko poslaneckého klubu. '
  - 'Nyní tedy otevírám rozpravu. Chtěl bych vás informovat o tom, že grémium se opět
    dohodlo, jakým způsobem budou seřazena přednostní práva, která v tuto chvilku
    už byla uplatněna. Vystoupí každý z předsedů politických stran zastoupených v
    Poslanecké sněmovně dle aktuální velikosti poslaneckých klubů. Následně vystoupí
    pan ministr zdravotnictví, paní ministryně financí, pan ministr průmyslu a obchodu
    a dopravy. Poté budou následovat ti, co jsou přihlášeni do rozpravy. '
  - 'Takže nejprve poprosím pana předsedu ODS Petra Fialu.  '
48. schůze: {}
49. schůze:
  Předseda vlády ČR Andrej Babiš:
  - '

    Jednací řád Sněmovny, vážený pane premiére, říká, že není-li usnesení výboru pro
    evropské záležitosti zařazeno na pořad nejbližší schůze Sněmovny, což se nestalo,
    považuje se to usnesení za vyjádření Sněmovny. Včera bylo vydáno prohlášení České
    republiky k postupu obnovy hospodářství v návaznosti na pandemii COVID-19 a Zelenou
    dohodu pro Evropu. Toto prohlášení ani předkládací zpráva k němu žádnou zmínku
    o usnesení výboru pro evropské záležitosti neobsahuje. '
  - 'Moje otázky zní: Je vám, pane premiére, usnesení výboru pro evropské záležitosti
    vůbec známo? Hodláte se jím vy nebo vaše vláda zabývat? Hodláte tento významný
    nástroj v podobě vyjádření Sněmovny použít? A jaká bude vůbec vaše reakce na zmíněné
    usnesení, na tu výzvu, se kterou se na vás výbor pro evropské záležitosti ve svém
    usnesení obrací? '
  - ' '
  - 'Místopředseda PSP Vojtěch Pikal: Děkuji a prosím pana premiéra o odpověď na tuto
    interpelaci. '
  - ' '
  - 'Předseda vlády ČR Andrej Babiš: Děkuji za dotaz. My jsme s ekonomickými a sociálními
    partnery vypracovali rámcovou pozici, ve které stojí, že Česká republika nepodporuje
    navýšení ambiciózních klimatických závazků. A vzhledem k ekonomickým dopadům pandemie
    COVID-19 jsme vydali prohlášení, které bylo znovu podpořeno ekonomickými a sociálními
    partnery. V prohlášení Česká republika konstatuje dostát svým dlouhodobým klimatickým
    závazkům. Pro nás je to samozřejmě jádro, které teď hlavně řešíme, a voda a samozřejmě
    příroda, lesy, kůrovec. Ale my zároveň a současně říkáme, že bude primárně nezbytné
    vytvořit dopadové studie, abychom mohli tyto ambice přizpůsobit reálnému stavu
    ekonomik a možnostem členských států. A teďka mi kolega (ministr Brabec) dal to
    vaše usnesení. Omlouvám se, neznám ho, teďka ho proběhnu. '
  - 'Ale já nevím, ono je to jako v rozporu s tím, co jsme řekli? Já myslím, že není.
    Ale dobře. '
  - 'Takže my říkáme, i na tripartitě jsme byli vyzváni, abychom udělali dopadové
    studie na naši ekonomiku. A i když tripartita vyzývala pana Brabce, tak ten má
    střet zájmů, tak jsem říkal, nechť to udělá Havlíček. Jo, protože on má průmysl
    a ekonomiku a on vidí ten devastující vliv těch emisních povolenek a další věci,
    elektroauta a podobně. '
  - 'Takže my nepodporujeme otevření debaty o navýšení klimatických ambicí pro rok
    2030. My to prezentujeme v našich vystoupeních vůči našim partnerům. A musíme
    konstatovat, že vlivem ekonomických dopadů COVID-19 se zdrženlivě vůči navýšení
    ambicí ozývají další státy. '
  - 'Takže vzhledem k stávajícím cílům 2030 Česká republika ve spolupráci s průmyslem
    zaslala na začátku roku 2020 vnitrostátní plán energetiky a klimatu a plán Komisi
    sděluje, jak Česká republika splní cíle 2030. Je nutné zdůraznit, že české podniky
    s tímto plánem počítají, mají podle toho rozvržené své plánované investice v následujících
    několika letech. Jakákoli změna cílů by vyvolala změnu regulatorního prostředí,
    nejistotu na trhu a možné utopené náklady. Takže Česká republika podpořila Zelenou
    dohodu po závěrech Evropské rady v prosinci 2019 a po zveřejnění investičního
    plánu pro udržitelnou Evropu opět vypracovala spolu s ekonomickými a sociálními
    partnery rámcovou pozici. '
  - 'Je pravda, že na Evropské radě nám slíbili 100 miliard eur, Just Transition Fund,
    a když jsme se ptali, odkud přijdou peníze, tak odpověď nepřišla. A ze sta miliard
    se stalo sedm a půl a ty nám vzali z koheze. No, bez komentáře. '
  - 'Dneska 17 ministrů životního prostředí, 17 členských zemí, to je údaj k 9. dubnu,
    hájí myšlenku, že Zelená dohoda pro Evropu musí být po pandemii COVID-19 ústředním
    bodem obnovy a ekonomického zotavení. Jo? Takže jsou tam různé návrhy... '
  - 'A tady čtu to vaše usnesení: máme iniciovat revizi ambiciózních cílů Evropské
    unie v oblasti přechodu na klimaticky neutrální a udržovat... '
  - 'Víte, pane poslanče, kdyby ti naši čeští poslanci v Evropské unii, kterých máme
    21, nedělali jenom akce proti Babišovi a spojili se konečně a bojovali za zájmy
    České republiky, tak by možná i tohle tam mohli prosazovat. Ale ten parlament
    je totálně zelenej, oni vlastně žijou úplně někde jinde. A samozřejmě já o tom
    mluvím. Uvidíme, co to udělá s automobilovým průmyslem atd. '
  - 'My samozřejmě, je jasné, že končíme spalování uhlí, že se k tomu hlásíme. Ale
    potřebujeme postavit to jádro. A uvidíme, jak to přijme Evropská komise. To mi
    taky dalo dost práce, abych tam prosadil to slovo jádro vůbec. (Upozornění na
    uplynutí času.) '
  - 'Mě jen šokuje to, že po koronaviru Evropa jako stále mluví o tom Green Dealu
    jako o hlavní prioritě. (Čas.) Já myslím, že vir nám změnil priority v našem životě. '
  - ' '
  - 'Místopředseda PSP Vojtěch Pikal: Děkuji a pan poslanec má zájem o doplňující
    dotaz. Prosím. '
  - ' '
  - 'Poslanec Jan Zahradník: Už jste si to doplnil, pane premiére, to je dobře, tu
    neznalost. '
  - 'O vás je známo, že velmi silně se vyjadřujete k Zelené dohodě pro Evropu tady
    z tohoto řečnického pultu, nebo když mluvíte tady u nás v Praze s novináři. V
    Bruselu nebo na vašich videokonferencích je to ale asi jinak, protože se vám zatím
    nic z těch vašich názorů, které tady prezentujete, kritických, nepodařilo prosadit.
    A tady necháváte ležet ladem poměrně významný nástroj spočívající v usnesení evropského
    výboru, který je zároveň stanoviskem této Sněmovny. A vy ho nepoužíváte. Vy se
    v tom vašem prohlášení o něm ani nezmiňujete. '
  - 'Tak já vám radím, nebo žádám vás, radit vám nemůžu, ale vyzývám vás, abyste tu
    výzvu evropského výboru vzal vážně, abyste nechal vaše spolupracovníky připravit
    nějaké stanovisko, které byste výboru pak předložil, no a hlavně abyste v těchto
    intencích vystupoval i v Bruselu. Děkuji. '
  - ' '
  - 'Místopředseda PSP Vojtěch Pikal: Děkuji. Pan premiér má možnost odpovědi na tento
    doplňující dotaz. Prosím. '
  - ' '
  - 'Předseda vlády ČR Andrej Babiš: Omlouvám se, ale tohle musím odmítnout. Věřte
    mi, že já vystupuji úplně stejně i na Evropské radě. A plno lidem to vadí. Já
    nemám důvod tam mluvit nějak jinak. Já jsem o tom přesvědčen, že pro Evropu jsou
    důležité i jiné věci než Green Deal. A tak i mluvím. Můžete se zeptat mých kolegů,
    paní Hrdinkové, nebo snad se z toho píše nějaký zápis. Takže určitě... A vzpomeňte
    si na to, že my jsme přece blokovali s Polskem tu dohodu. My jsme ji blokovali.
    A nechtěli mi tam napsat ten nuclear. Ani to slovo mi nechtěli napsat, to jádro!
    Až někdy ve dvě, ve tři ráno mi ho napsali. A francouzský prezident má 75 % jádra!
    A Švédsko má taky jádro i vodu! A vůbec nechápu, proč to nechtěli uznat. '
  - 'Takže pro mě ten Green Deal je hlavně, ano, o spalování uhlí, ale my potřebujeme
    to jádro. Takže věřte mi, že to tak není, jak říkáte. Já mluvím stále stejně.
    My, já myslím, my dva máme na to stejné názory, tak já nevím, proč říkáte, že
    já v Bruselu říkám něco úplně jiného. Není to pravda. Není to pravda, jsem velice
    kritickej a vystupuju takhle a s Polákem jsme tak vystupovali, ano? Nakonec tedy
    tam byly nějaké ty conclusions, ale to, že tam samozřejmě vystupujeme a všichni
    musí souhlasit, tak nakonec - vždyť si vzpomeňte, oni nás do toho tlačili, ještě
    v červnu jsme byli proti, protože v září v New Yorku chtěli všichni vystoupit,
    jací jsme úžasní. A když jsme se ptali na ty technologie, tak neexistovaly, jo?
    Všichni obdivovali Gretu, jaká je úžasná, jo? (Čas, pane premiére.) A dneska ta
    Evropa má úplně jiné priority. A pokud si to nikdo neuvědomí ani... Toto všechno
    jde z Evropského parlamentu. (Pane premiére, já vás musím přerušit. Je 16 hodin.)
    A Piráti jsou tam se zelenýma, jo. To je jejich dílo. '
5. schůze:
  Předseda vlády ČR Andrej Babiš:
  - '

    Je to snad, prostřednictvím předsedajícího pane kolego Michálku, něco, co by vás
    zlomilo, co by vás přivedlo k jinému názoru, že byste otočili a hlasovali pro
    důvěru, kdyby se vám toho vysvětlení na otázky, které tady kladete, dostalo ještě
    teď? Já si myslím, že určitě ne. Tak potom můžu říci jenom, že je to určitým způsobem
    pro občany v této době určité divadlo. Pojďme je přestat hrát a pojďme hlasovat!
    Děkuji. (Potlesk poslanců KSČM.) '
  - ' '
  - 'Předseda PSP Radek Vondráček: Já vám děkuji. S faktickou poznámkou pan předseda
    vlády Andrej Babiš. Prosím, vaše dvě minuty. '
  - ' '
  - 'Předseda vlády ČR Andrej Babiš: Já se omlouvám, musím na ty nesmysly pana Michálka
    reagovat a musím se strašně smát. Víte, vaše prokletí je to, že proč tady já jsem?
    No proto, že Mečiar a Klaus se rozhodli, že rozdělí Československo. Bez referenda.
    (Reakce, smích a potlesk z lavic Pirátů.) '
  - 'A víte, pane Michálku, já jsem měl vždycky nějaké vize. A vy neříkáte pravdu.
    To nebyla státní firma přece. To byla akciová společnost, kde byly slovenské a
    české chemičky. Víte, já jsem měl tu vizi a řekl jsem: Založím ten Agrofert. A
    založil jsem ho v lednu 1993. A potom 27. dubna 1995 byla valná hromada, kde nás
    mečiarovci vykopli. A víte, kdo přišel ráno? Boris Vostrý, parťák z kuponky. Ano.
    A dostali jsme padáka. Tak si to nastudujte a neříkejte nesmysly! Následně odešlo
    60 lidí za mnou a ten Petrimex zkrachoval. Nebyla státní firma. Akciová společnost.
    Ani základ neznáte, tak radši mlčte, když o tom nic nevíte. Jo? Nastudujte si
    to. '
  - 'Já jsem vymyslel Agrofert, já jsem ho založil a ten stál a padal se mnou. Stejně
    jako ten Petrimex. Tak si to nastudujete. Nečtěte ty fejky a pomluvy a sprosťárny.
    (Potlesk z lavic ANO.) '
  - ' '
  - 'Předseda PSP Radek Vondráček: Já vás poprosím obracet se na kolegy mým prostřednictvím.
    Děkuji. '
  - 'Nyní s faktickou poznámkou pan poslanec Svoboda, pak pan poslanec Bartoš, poté
    pan poslanec Michálek, poté pan poslanec Blažek se přihlásil opět z místa, komplikuje
    mi to. Prosím, vaše dvě minuty. '
  - ' '
  - 'Poslanec Bohuslav Svoboda: Hezký dobrý den. Já bych chtěl, pane předsedající,
    vaším prostřednictvím reagovat a oslovit pana předsedu Kováčika. My tady právě
    hovoříme o tom, co je v programovém prohlášení, aby to občané slyšeli. Protože
    jinak budou slyšet jenom to, že to programové prohlášení je skvělé a že vlastně
    přicházejí o skvělou vládu. Proto my o tom hovoříme, proto chceme slyšet odpovědi.
    Protože toto poslouchají naši občané, naši voliči a ti musejí mít informace o
    tom, jestli ten program je dobrý, nebo špatný. A protože my jsme přesvědčeni,
    že je špatný, tak jim umožňujeme, aby měli možnost na základě faktů, které tu
    zazní, si udělat sami nějaký závěr. Bude to pro nás pro všechny důležité ve všech
    dalších volebních obdobích. Děkuji. (Potlesk poslanců ODS.) '
  - ' '
  - 'Místopředseda PSP Jan Hamáček: Děkuji. Prosím pana předsedu Bartoše a po něm
    pan předseda Michálek. Všechno faktické poznámky. '
  - ' '
  - 'Poslanec Ivan Bartoš: Vážený pane předsedající, dámy a pánové, vážená vládo,
    rolí opozice je kontrolovat vládu. My tady nevystupujeme jen tak pro nic za nic.
    My tady máme předloženo programové prohlášení a máme naprosto validní otázky,
    řada z nás. Mně poměrně vadí, když se tady ozývá: tak už nezdržujte a odmávněte!
    Ne, protože my sledujeme vystoupení pana premiéra v médiích, kde on ráno vypráví
    nějakou svoji alternativní realitu k tomu, jak s ním nikdo nejedná, jak jeho prohlášení
    je dobré, jak všichni lžou, sprostě lžou, jsem se dnes dozvěděl. Tak kde jinde,
    když většina z poslanců tady nevlastní média, nemá super PR týmy, které vytvářejí
    realitu pro diváky tak, jak se hodí - kde jinde se můžeme ptát? Takže já si myslím,
    že tato témata, a protože tady se nic moc nezmění mezi prvním a druhým kolem,
    pravděpodobně - ostatně to vyplývá i z prohlášení pana premiéra - tak my se budeme
    ptát znovu. A až pan premiér bude opět říkat, jaký má super konsenzuální program
    pro všechny strany a jak se s ním o tom nikdo nebaví, tak my se vrátíme k tomuto
    jednání Sněmovny a řekneme: My jsme měli tyto výhrady před všemi ve Sněmovně ve
    stenopisu a vy jste nám je neodpověděl. Vy jste neodpověděl těm lidem, tak jim
    nelžete vy! Protože my se jenom v tuto chvíli ptáme. Děkuji. '
  - ' '
  - 'Místopředseda PSP Jan Hamáček: Děkuji. Pan předseda Michálek. '
  - ' '
  - 'Poslanec Jakub Michálek: Já se omlouvám, já jsem si tu věc opravdu nastudoval.
    Ale nikde v dostupných zdrojích jsem nenašel, kdo byli ti lidé, kteří vám za tu
    společnost O.F.I. - Ost Finanz und Investment převedli ten Agrofert. Takže jestli
    mě nasměrujete do nějakých zdrojů, kde jste to veřejně řekl, já se na to rád podívám.
    Zatím jsem dohledal jenom vaše švýcarské spolužáky. Pokud řeknete konkrétní jména,
    kdo to vlastnil, tak samozřejmě tu otázku zodpovíte. Ale zatím jste tady jenom
    mlžil. A to nám opravdu nestačí. '
  - 'Pokud jde o vaše působení v té společnosti, tak společnost Petrimex vás asi úplně
    nemilovala, když na vás podala žalobu. Na společnost Agrofert kvůli tomu převzetí,
    ke kterému došlo. A myslím si, že to je další věc, která by se měla vysvětlit. '
  - 'Takže pane premiére, bylo by dobré, abyste na ty výhrady a dotazy odpověděl.
    Od toho tady máme jednání Poslanecké sněmovny. Vy jste za námi přišel s tím, že
    chcete vést vládu. A právem opozice, dokonce její povinností je klást otázky.
    Takže prosím, držme se té kultury parlamentní demokracie. A pokud jste nic neprovedl,
    tak se přece nemáte čeho bát. Děkuji. (Potlesk z lavic Pirátů.) '
  - ' '
  - 'Místopředseda PSP Jan Hamáček: Děkuji. Pan poslanec Blažek. '
  - ' '
  - 'Poslanec Pavel Blažek: Děkuji za slovo. Jen reakce na pana kolegu Kováčika. Mě
    vždy z takových vět jako "moc nemluvte a pojďme hlasovat!" dýchne moje mládí.
    To byl pořád klid na práci, a hlavně moc nemluvte a klid na práci, a pak to dopadlo
    s tímto klidem na práci, jak to dopadlo. '
  - 'Takže zareaguji snad dvěma citáty, teď to říkám z hlavy, asi nebudou úplně přesné,
    z dějin komunistické strany. Ten první je z března 1968, kdy byla zrušena cenzura.
    Tehdy se konal takový mítink a tam vlastně slavili to, že konečně mohou mluvit
    - to je to, co se tady nějak nelíbí. A spisovatel Jan Procházka, který řekl asi
    tuhle větu: "No přece nás rodiče neučili mluvit, abychom pak nemluvili! Takže
    reaguji tímto způsobem. Takže naučili nás mluvit, tak mluvíme '
  - 'A ten druhý je situace v Moskvě, kam internovali v srpnu 1968 tehdejší vedení
    strany - nikoli státu. Pak tam přijela ta delegace s Ludvíkem Svobodou a ten tam
    na ně hystericky křičel: Tak dlouho jste žvanili, až jste to dovedli do téhle
    situace! A víte, co byl následek toho, že už nežvanili? No kolaborace, normalizace
    a klid na práci. '
  - 'Takže budeme mluvit! (Potlesk zprava.) '
  - ' '
  - 'Místopředseda PSP Jan Hamáček: Zeptám se, jestli si ještě někdo přeje vystoupit
    v rozpravě. Fakticky pan poslanec Jurečka. '
  - ' '
  - 'Poslanec Marian Jurečka: Děkuji. Vážený pane předsedo, kolegyně, kolegové, já
    jenom pro stenozáznam a také případně pro ty, kteří to jednání sledují zvenčí,
    protože tady jednak pan předseda vlády i někteří ministři reagovali na některé
    dotazy jak moje, tak mých kolegů. Nicméně já jsem vyslovil přání, jestli by se
    mohli vyjádřit k tomu tématu, které se týká právního státu, předvídatelnosti práva
    České republiky a stability právního prostředí v České republice, které může být
    důležité nejenom pro naše občany, ale i pro zahraniční investory: jestli vláda
    je ochotna podporovat věci, které retroaktivně vstupují nejenom do zákonů, ale
    i do uzavřených smluv. Tak jestli se tedy mohou vyjádřit ministři, jak jsem jmenoval
    - ministryně financí, ministr spravedlnosti a ministr kultury. Jenom chci vědět,
    jestli se tedy hodlají vyjádřit a odpovědět na otázky, které jsem vznesl minulý
    týden, či nikoliv. To je jediné, co bych ještě rád znal, nějakou odpověď na to.
    Děkuji. '
  - ' '
  - 'Místopředseda PSP Jan Hamáček: Ještě poprosím paní ministryni, aby posečkala.
    Je zde fakticky pan předseda Kováčik, potom pan ministr Stropnický a potom paní
    ministryně Schillerová. '
  - ' '
  - 'Poslanec Pavel Kováčik: Děkuji za slovo. Pan kolega Blažek patří ke znalcům historie,
    já mu skládám poklonu, smekám před ním. Nicméně někdy se mu podaří trošičku zploštit,
    zčernobílit. Já tady pro přibarvení připomenu, že o žvanírně a klidu na práci
    tady z toho místa velmi často mluvil i premiér Topolánek za ODS. Děkuji. '
  - ' '
  - 'Místopředseda PSP Jan Hamáček: Prosím pana ministra zahraničí.  '
50. schůze: {}
51. schůze: {}
52. schůze: {}
53. schůze: {}
54. schůze:
  Předseda vlády ČR Andrej Babiš:
  - '

    A v neposlední řadě za šesté. Návrh pracuje také s dalšími investicemi ústředních
    vládních institucí, konkrétně s posílením Státního fondu dopravní infrastruktury
    o 20 mld. korun na již připravené projekty modernizace a výstavby dálničních a
    železničních staveb. '
  - 'Jelikož projednávání třetí novely zákona o státním rozpočtu dospělo do svého
    závěrečného čtení, dovolte mi, se obecně vyjádřit k pozměňovacím návrhům. Celkem
    bylo předloženo 25 pozměňovacích návrhů a k tomu 10 doprovodných usnesení. Pozměňovací
    návrhy zpravidla navrhují posílení výdajů rozpočtových kapitol, jiné snižují schodek
    vládního rozpočtu. A zde bych ráda zopakovala, že vládní rozpočtová rezerva nyní
    čítající 33,8 mld. korun, slouží primárně pro neočekávané skutečnosti. Jak jsem
    uvedla, mým cílem je ponechání rezervy pro nerealizované příjmy rozpočtu nad rámec
    očekávání. '
  - 'Jiné pozměňující návrhy cílí na snížení mandatorních výdajů státního rozpočtu,
    konkrétně na odvody do rozpočtu EU nebo na dotace na obnovitelné zdroje energie.
    V tomto případě ovšem beze změny mezinárodních smluv, nařízení a zákonů nelze
    změny ve výdajích rozpočtu realizovat. '
  - 'Rozpočtový výbor Poslanecké sněmovny projednal 3. července všechny pozměňující
    návrhy a podpořil tři z nich. Jimi se finanční prostředky z vládní rozpočtové
    rezervy rozepisují kapitolám na konkrétní účely. Domnívám se, že schválení těchto
    pozměňovacích návrhů řeší podstatnou část námitek ohledně vládní podoby novely
    zákona, s plným respektem k právu Poslanecké sněmovny rozhodovat nejen o výši,
    ale i o struktuře státního rozpočtu ČR. '
  - 'Stanovisko k ostatním pozměňujícím návrhům sdělím v průběhu hlasování. Děkuji
    vám za pozornost. '
  - ' '
  - 'Místopředseda PSP Tomio Okamura: Takže já otevírám rozpravu, do které je jako
    první přihlášen pan premiér Andrej Babiš, a připraví se s přednostním právem Miroslav
    Kalousek, předseda klubu TOP 09. Mezitím, než pan premiér přijde k mikrofonu,
    tak přečtu jednu omluvu. Mezi 14.30 a 19. hodinou se z pracovních důvodů omlouvá
    pan poslanec Karel Schwarzenberg. '
  - 'Tak pane premiére, prosím, máte slovo. '
  - ' '
  - 'Předseda vlády ČR Andrej Babiš: Takže dobrý den. Děkuji za slovo. Vážený pane
    předsedající, vážené paní poslankyně, vážení páni poslanci, vláda předkládá parlamentu
    návrh úpravy státního rozpočtu na letošní rok. A je to již podruhé, co žádáme
    o úpravu státního rozpočtu, a tentokrát navrhujeme zvýšit deficit celkem na 500
    mld. korun. '
  - 'Tento návrh samozřejmě vyvolává celkem přirozeně řadu diskuzí a námitek. Naši
    oponenti nám vyčítají, že navrhovaný deficit je nadměrný, že je rozpočet málo
    úsporný atd. Tato rétorika je samozřejmě v podstatě pochopitelná, pokud jde o
    naše oponenty, kteří jsou v opozici. Tak se chová každá opozice, která nemusí
    nést odpovědnost za svá rozhodnutí. Vláda se takto chovat nemůže, protože vláda
    musí pečlivě vážit důsledky takového rozhodnutí. A je to právě vláda, kdo musí
    řešit problémy, které přináší současná pandemie. A byl bych rád, kdybychom řadu
    kroků vlády posuzovali s alespoň malou mírou porozumění. '
  - 'Zkusme se trochu zamyslet nad tím, co se stalo, a trochu se vrátit v čase zpět.
    Co bychom si asi tak pomysleli, kdyby zde někdo před půl rokem uvedl, že v tomto
    relativně krátkém čase projdeme krizí takových rozměrů, a nebál bych se použít
    slova katastrofou, že budeme muset zastavit bezmála celou ekonomiku, zastavit
    školství, zastavit fungování služeb a vystavit takovému náporu celé zdravotnictví,
    stejně jako sociální služby. Asi by tomu nikdo neuvěřil. A přesto, stalo se. Nikdo
    z nás, ani z vládní koalice, ani z opozice, nebyl na takovou zkoušku připraven.
    Nikde neexistuje prostor pro takové školení, které nás připraví na takový vývoj.
    Přesto vláda jako celek musela konat. A já jsem přesvědčen, že vláda konala dobře
    a první nápor krize jsme zvládli. Nakonec myslím, že to většina našich občanů
    ocenila, jak o tom svědčí jejich ohlasy. Samozřejmě, že ne všem se to líbí, ale
    asi se nejde každému zavděčit. '
  - 'Nyní je před námi asi daleko složitější období v mnoha ohledech. Je asi docela
    snadné administrativně zastavit nějakou výrobu ze zdravotních důvodů - to je dílo
    okamžiku. Ale obnovit její chod, to je i záležitost na dny, týdny nebo měsíce.
    A také, a to bych rád zdůraznil, je zásadní otázkou, zda se můžeme vrátit zpět.
    Jestli lze posunout běh času zpět do doby před koronakrizí. Právě v této otázce
    si myslím, že panují poměrně velké rozdíly. Nemálo je těch hlasů, které říkají,
    že svět, a chcete-li, ekonomika po koronaviru už nebude stejná jako dříve, že
    se nelze vrátit zpět. Je však také nemálo těch, kteří mají pocit, že se lze vrátit
    zpět, a proto usilují o to, najít cestu zpět. '
  - 'Je otázka, jestli taková cesta zpět vůbec existuje. Jestli takové pokusy nejsou
    odsouzeny k nezdaru. Musíme se ale podívat dopředu a hledat nové příležitosti
    a nové cesty, novou podobu naší ekonomiky. Do konce roku uvidíme, jestli a jak
    pandemie změnila zvyklosti lidí, například cestování. To se týká jak našich občanů,
    tak i těch, kteří k nám přijížděli ze zahraničí. S tím souvisí i struktura pracovních
    sil. Vidíme, jak jsme dnes zranitelní tím, že nemáme zahraniční pracovníky, a
    nemůžeme tedy plně rozvinout výrobu tak, jak by bylo potřebné. Tato krize také
    ukázala, jak vysokou závislost máme na dovozu některých potravin, a tu také musíme
    změnit v zájmu našich občanů. '
  - 'Konkrétně poznámku k pracovním silám. Ke konci května máme 270 tis. nezaměstnaných,
    to je meziročně o 74 tis. více. Naproti tomu registrujeme 335 tis. volných pracovních
    míst, meziročně o 8 tis. méně, z nich je 250 tis. v kategorii řemeslníků, obsluhy
    strojů a montérů a pomocného obslužného personálu. Jenom poptávka po řidičích
    přesahuje 30 tis. osob. Musíme k tomu přistoupit aktivně a vytvořit kapacity,
    které by tento nedostatek mohly odstranit. Do toho musíme skutečně značně investovat.
    Musíme do budoucna spojit vyplácení podpory v nezaměstnanosti tak, že osoby, které
    se budou rekvalifikovat, budou náležitě motivovány ke změně své profese. To je
    aktivní postoj, který budeme podporovat ve spolupráci se zaměstnavateli. '
  - 'Těchto souvislostí bychom mohli uvést ještě daleko více. Ale vyplývá z nich to,
    že musíme přemýšlet o tom, co nového a jak jinak v ekonomice dělat tak, abychom
    v nově se rodícím systému mezinárodního obchodu obstáli. K tomu snad je nutno
    dodat, že takový nový, jiný systém se nezrodí okamžitě. Bude to nějakou dobu trvat,
    ale již nyní na to musíme myslet. Proto musíme důsledně pokračovat v podpoře digitalizace,
    rozvoje moderních forem práce včetně tzv. remote working, podpořit nově vznikající
    start-upy a rozvoj moderních technologií. '
  - 'V souvislosti s tím také vytváříme potřebné kapacity na investování. Není naším
    největším problémem financovat některé investice, ale problém je byrokracie, dlouhé
    schvalování. Potřebujeme především mít potřebná povolení a také mít dostatečné
    kapacity. I tady narážíme na nedostatek stavebních profesí, hlavně projektových
    kapacit. Vzpomeňme si, jak v roce 2010 se totálně zazdilo projektování a stavba
    dálnic. Jak z rezortu stavebnictví odešlo 50 tis. zaměstnanců. To jsou naše úzká
    místa. '
  - 'A taky samozřejmě zápas s nejrůznějšími aktivisty nás stojí drahocenný čas. Ano,
    můžeme si povídat o D1. Ano, děkujeme, pane Patriku z Dětí Země, už mohla být
    dávno hotová před 15 měsíci, kdyby do toho pan Patrik neházel vidle. '
55. schůze: {}
56. schůze:
  Předseda vlády ČR Andrej Babiš:
  - ' '
  - 'Místopředseda PSP Vojtěch Filip: Já vám rozumím, pane předsedo. Ale je tady procedurální
    návrh a já vzhledem k tomu, že ho nemohu nechat hlasovat, nezbývá mi nic jiného,
    než potom přerušit schůzi bez určení toho data tak, jak to pan kolega Skopeček
    navrhl. Já prostě neumím procedurálně z toho jinak, abych zachoval minimální vztah
    k jednacímu řádu. Ale hlásí se ještě předseda KDU-ČSL Marian Jurečka. Pane předsedo,
    máte slovo. '
  - ' '
  - 'Poslanec Marian Jurečka: Děkuji, vážený pane předsedající. Kolegyně, kolegové,
    když začal mluvit kolega Michálek, já jsem začal počítat, kolik tady bylo poslanců.
    Bylo tady zhruba kolem 70 poslanců fyzicky přítomno v sále a můžete to nechat
    přes kamerový záznam přepočítat. To je první věc. '
  - 'Jestli chce vládní koalice, není problém sejít se o prázdninách, v červenci.
    Svoláme mimořádnou schůzi, jestli máte problém toto doprojednat. Jedná se o víc
    jak 300 miliard korun pro Českou republiku, a jestli vám je tohle jedno a zvednete
    se a jdete v 19.05 domů z práce, tak nám to prostě jedno není. A jestli vy příště
    tady budete chodit a říkat "chceme nějakou solidní dohodu s opozicí" - my vám
    vycházíme vstříc v mnoha ohledech, to potom nepočítejte s naší vstřícností. Tohle
    prostě nepovažuji za normální férový přístup u tak důležitého bodu, jako je tento.
    (Potlesk z pravé strany sálu.) '
  - ' '
  - 'Místopředseda PSP Vojtěch Filip: Pane předsedo, já vám rozumím, ale berte to
    tak, mě nemá kdo vystřídat, takže nemohu hovořit, ale na druhou stranu musím -
    a vidím kolegu Pikala, takže mě může. Já jenom podotýkám, že já jsem v pozici
    předsedajícího v situaci, kdy mám nechat bez rozpravy odhlasovat procedurální
    návrh poslance, který ho předložil. Není povinností poslance být přihlášen v sále,
    takovou povinnost já neznám ze zákona o jednacím řádu. Protože vůli poslanec může
    prohlásit tím, že hlasuje pro, proti, zdrží se hlasování nebo se neúčastní hlasování.
    To jsme si vyjasňovali mnohokrát. To je vůle každého poslance. A správně uvažujete
    o tom, že je to samozřejmě politická odpovědnost ve chvíli, kdy je, a tady není. '
  - 'Na druhou stranu kolegovi Skopečkovi velmi dobře rozumím vzhledem k tomu, o kolik
    jde peněz a v jak důstojném a odpovídajícím prostředí to Sněmovna projednává.
    To je legitimní návrh, co řekl kolega Skopeček. To se můžeme přít politicky jakkoliv,
    ale tento návrh já považuji za velmi legitimní. '
  - 'Takže to je ode mě procedurálně, co já s tím mohu udělat. Ve chvíli, kdy nebude
    přihlášeno 67 poslanců, a je to vůle poslanců, nikoliv moje, tak mně nezbývá nic
    jiného, než postupovat podle zk. 54 a schůzi přerušit. Posečkám do 19.15, jestli
    tím vyhovím kolegům, takže... Pan předseda Michálek. '
  - ' '
  - 'Poslanec Jakub Michálek: Já bych chtěl připomenout podle zk. 69 odst. 2: "Poslanec
    se po vstupu do jednacího sálu přihlásí prostřednictvím hlasovacího zařízení.
    Při odchodu z jednacího sálu se odhlásí." Pokud tedy vstoupí, pak se přihlásí,
    pak se zase odhlásí, aby tady jakoby nebyl, a současně se neodhlásí, protože neodešel
    z jednacího sálu, tak mi to přijde, že to tak úplně neodpovídá duchu jednacího
    řádu. '
  - 'Ale pokud jde o způsob hlasování, tak samozřejmě můžeme si poradit, i pokud tedy
    není možné použít hlasovací zařízení, protože podle zk. 73 způsob hlasování, není-li
    určen zákonem, navrhne předsedající. Vy jste navrhl, že tedy budeme hlasovat pomocí
    hlasovacího zařízení. To není jediný možný způsob, jak se dá hlasovat. Dá se hlasovat
    samozřejmě i třeba po jménech, takže si můžeme přečíst všechny podle abecedy a
    budeme tady zdvíhat ruce, ale přijde mi to, že je to opravdu nedůstojné pro tuto
    Poslaneckou sněmovnu. '
  - 'Takže já bych chtěl pana premiéra poprosit, aby se vrátil ke své dohodě s občany,
    se kterou kandidoval ve volbách, a součástí té dohody s občany, kterou sliboval,
    že bude držet za každou chvíli (cenu), je, že nebude dělat procedurální obstrukce
    v parlamentu a že naopak zařídí, aby se to vyřešilo. A teď tady sedí vaši poslanci
    a nejsou přihlášeni, tak aby způsobili neusnášeníschopnost. Takže jak vidíte,
    celý pravý sál, celý pravý sál tady je plný a celá levá část sálu je prázdná,
    nebo tady kolegové sedí. Já jsem to počítal, těch lidí tady skutečně bylo dost. '
  - ' '
  - 'Místopředseda PSP Vojtěch Filip: Já vám rozumím, pane předsedo, ale jestliže
    chcete hlasovat po jménech, i pro to potřebuji 67 hlasů, přihlášených. Protože
    jiné rozhodnutí nemohu udělat. Pan předseda vlády se hlásí, protože má přednostní
    právo. I když se hlasuje bez rozpravy, tak protože ti poslanci, členové vlády,
    s přednostním právem mohou hovořit kdykoliv, tedy i mimo rozpravu. (O slovo se
    hlásí poslanec Bartošek.) Teď má slovo s přednostním právem předseda vlády. '
  - ' '
  - 'Předseda vlády ČR Andrej Babiš: Já se omlouvám, nevím, o čem mluví pan Michálek.
    Já jsem tady, kartu tam mám, já mám čas, můžeme tu být do rána, nemám žádný problém,
    těším se na debatu s vámi. Takže mě prosím vás neobviňujte. Nevím, z čeho mě obviňujete.
    Já sem chodím občas - (Smích a potlesk z pravé strany sálu.) Čekal jsem od devíti
    ráno, než skončí ta vaše epidemiologická konference. Nevěděl jsem, že vaše kolegyně
    je tak zdatná. Že se nepřihlásila na tu hlavní hygieničku ta vaše kolegyně pirátka,
    mohla vyhrát. Já bych ji doporučil. Takže já jsem tady. Jsem ready. '
  - ' '
  - 'Místopředseda PSP Vojtěch Filip: S přednostním právem předseda klubu KDU-ČSL
    Jan Bartošek. '
  - ' '
  - 'Poslanec Jan Bartošek: Pane premiére, ono to vypadá, že se navzájem odpuzujete,
    protože buď jste na jednání vy, anebo vaši poslanci. (Smích a potlesk z pravé
    strany sálu.) To znamená, bylo by dobré to sladit, abyste tady byli oba dohromady,
    nebo všichni dohromady. Vzhledem k tomu, že opozice je přítomna a chce jednat,
    je většinově přítomna, a ti, kdo chybí, jsou poslanci hnutí ANO, ti, kdo chybí,
    jsou poslanci hnutí ANO, v ten moment si beru - (Poslanec Faltýnek na řečníka
    pokřikuje.) Pane předsedající, buď umravněte předsedu Faltýnka vy, nebo to udělám
    já. A beru si devět minut přestávku, aby se dostavili poslanci hnutí ANO a mohlo
    se pokračovat v jednání. Beru si devět minut přestávku. (Zvyšuje hlas.) '
  - ' '
  - 'Místopředseda PSP Vojtěch Filip: Pane předsedo, nekřičte. Já si tady pořádek
    zjednám. Mluví ten, komu bylo uděleno slovo. Pokud chcete přestávku na poradu
    klubu, já vám ji jistě rád udělím. Řekněte, na jak dlouho. (Poslanec Bartošek
    opakuje, že na devět minut.) Devět minut. Já jsem tedy řekl, do 19.15 že budu
    čekat na hlasování, protože kolega Skopeček nevzal zpátky svůj procedurální návrh.
    To je jeho legitimní právo nakládat s návrhem. A vy chcete devět minut, čili 19.26
    hodin. Jo, do 19.26 hodin přerušuji jednání schůze. '
  - ' '
  - '(Jednání přerušeno v 19.17 hodin.)  '
57. schůze:
  Předseda vlády ČR Andrej Babiš:
  - '

    Vážené kolegyně, vážení kolegové, podle zk. 99 odst. 4 zákona o jednacím řádu
    naší Poslanecké sněmovny máme ve stavu legislativní nouze před projednáváním návrhu
    pořadu posoudit, zda stav legislativní nouze trvá. Otevírám rozpravu a jako první
    se do rozpravy hlásí pan předseda vlády České republiky Andrej Babiš. Připraví
    se jako druhý přihlášený s přednostním právem místopředseda Vojtěch Pikal. (Silný
    hluk v sále.) Prosím o klid. Slovo má předseda vlády České republiky Andrej Babiš.
    Pane předsedo. '
  - ' '
  - 'Předseda vlády ČR Andrej Babiš: Dobrý den, vážený pane předsedající, vážené paní
    poslankyně, vážení páni poslanci. Já bych s dovolením využil tuto příležitost,
    abych vás informoval o Bělorusku. Zaznamenal jsem aktivitu poslanců a dostal jsem
    dopis od předsedy Senátu pana Vystrčila, což budeme řešit tady s panem místopředsedou
    vlády Hamáčkem, který dá - nebo možná už dal - příkaz rozvědce, aby pana předsedu
    Senátu informovala o situaci. Ta situace je samozřejmě dynamická a já si myslím,
    že Česká republika, česká vláda a já osobně se v této záležitosti aktivně angažujeme. '
  - 'Tu hlavní roli v našem regionu převzalo Polsko. Polsko už před časem požádalo
    Charlese Michela o svolání mimořádné rady Evropské rady k Bělorusku. Tehdá to
    Charles Michel neakceptoval, odkazoval na září. Já jsem se do toho zapojil minulý
    týden, podpořil jsem premiéra Morawieckého. Já se potom ze Sněmovny omluvím, protože
    v 11 hodin máme videokonferenci premiérů V4 a v 11.30 se připojí premiéři Pobaltí.
    A ve 12 hodin dneska proběhne videokonference Evropské rady, to znamená všichni
    premiéři a prezidenti Evropské unie. '
  - 'My jsme v tom byli velice aktivní. Já jsem komunikoval s kancléřkou Merkelovou,
    ta mi volala v neděli. Mluvil jsem opakovaně s premiérem Morawieckým, s Orbánem,
    s Macronem. A nakonec V4 přesvědčila Charlese Michela, aby zkrátka dneska ta videokonference
    proběhla. A je dobře, že jsme v tom byli aktivní, nás se to týká. Historicky si
    myslím, že tam máme vztahy - já osobně ty lidi i znám - takže je důležité, že
    se v tom angažujeme. '
  - 'Já mám dneska vystoupení na Evropské radě, kde budu deklarovat, že běloruští
    občané potřebují naši podporu, že Evropská unie musí ukázat, že je akční - a konečně
    jsme akční - že se teda nečeká až do konce září. Hlavní teze je, že běloruští
    občané mají dostat šanci vyjádřit se ve svobodných volbách a říct, co si pro svoji
    zemi přejí. My bychom neměli dopustit, aby se v našem těsném sousedství na schengenské
    hranici dělo něco podobného jako zmanipulované volby, ostré potírání svobody slova,
    blokování internetu. Já jsem opakovaně mluvil s naším velvyslancem. Stále se vypíná
    internet, mučení, bití, zastrašování pokojných demonstrantů a občanů. A my v tom
    vidíme velké riziko pro náš region a hodnoty, na kterých stojí, a bojíme se, že
    ta situace se bude zhoršovat. '
  - 'Co je nejdůležitější z mého pohledu, je, že my jasně říkáme, že Bělorusové si
    mají sami rozhodnout, kde chtějí civilizačně být a kam chtějí jít. A na tom my
    trváme. To znamená, nikdo jim nemá vnucovat, kam patří, co by měli dělat. Tady
    jde skutečně jenom o to, aby proběhly svobodné a demokratické volby a aby vlastně
    oni si rozhodli. Rozhodně by se neměla opakovat situace, která proběhla na Ukrajině. '
  - 'Takže tady je důležité, aby Evropa vyslala ten signál. My samozřejmě podporujeme
    cílené sankce, jsou správné. Bylo to rozhodnuto na úrovni ministrů zahraničních
    věcí, Evropská rada to už nepotvrzuje. Takže cílené sankce, odsouzení násilí,
    to je samozřejmě všechno správně. A uvidíme samozřejmě, jak se ta situace vyvine.
    Takže dneska o tom budou mluvit lídři. '
  - 'Znovu opakuji, že Česká republika skutečně v této záležitosti byla velice aktivní
    a dá se říct, že společně s premiérem Morawieckým jsme prosadili, že ta videokonference
    se neodkládá, ale že Evropská rada je akční, Evropská unie je akční. Nemáme to
    ve zvyku, ale tentokrát se to povedlo, proběhly různé rozhovory. Kancléřka Merkelová
    - Německo má předsednictví - mluvila i s prezidentem Putinem. I prezident Macron,
    a tak dále. '
  - 'Takže v tomhle směru si myslím, jak jsem pochopil i v rámci našeho politického
    spektra, že máme na to stejný názor. Takže určitě budeme rádi, když i, pokud tady
    nastane nějaká situace - já se potom musím rozloučit - a bude nějaké usnesení,
    že nás Sněmovna podpoří, naše aktivní kroky. Děkuji. (Potlesk z řad poslanců hnutí
    ANO.) '
  - ' '
  - 'Místopředseda PSP Vojtěch Filip: Děkuji panu předsedovi vlády. Teď se ptám tedy
    - protože ta přihláška pana místopředsedy Pikala je s přednostním právem před
    zahájením rozpravy - jestli ji chce využít, protože jinak se dále hlásí s přednostním
    právem předseda klubu ODS Zbyněk Stanjura. Chce ji využít? (Ano.) Máte slovo,
    pane místopředsedo. '
  - ' '
  - 'Místopředseda PSP Vojtěch Pikal: Děkuji, pane předsedající. Vážený pane premiére,
    vážení členové vlády, vážené paní poslankyně, vážení páni poslanci, já jsem očekával,
    že v tuto chvíli se má hovořit k tomu, že potřebujeme tu legislativní nouzi, na
    čemž je myslím shoda, nicméně posunuli jsme se někam jinam, takže si dovolím vystoupit
    s něčím, s čím jsem chtěl vystoupit k pořadu schůze. Nevím, jestli to bude takto
    přijatelné. Kdyžtak to potom zopakuji. '
  - 'Já jsem se již minulý týden přihlásil, abych při této příležitosti navrhl nový
    bod do pořadu této schůze, která již byla plánovaná několik týdnů dopředu, a sice
    stanovisko Poslanecké sněmovny k situaci v Bělorusku po prezidentských volbách.
    Cílem tohoto bodu je najít nějaké společné usnesení Sněmovny, kterým se můžeme
    připojit k dalším státům, jako je Litva nebo Spojené království a další, které
    se vyjádřily k výsledkům voleb, respektive je nevzaly na vědomí. Stejně tak se
    vlastně ministři zahraničí Evropské unie již shodli na tom, že je potřeba vyjednat
    nějaké sankce. '
  - 'K projednání tohoto bodu máme přislíbenou podporu od klubu STAN, KDU-ČSL, TOP
    09, ANO, ODS i ČSSD. Takže věřím, že by se to dalo projednat. Já tady v tuto chvíli
    nechci načítat to usnesení. To by mělo být předmětem toho bodu, a pokud je pro
    to takto široká podpora, nemyslím, že bychom museli v tuto chvíli ztrácet čas.
    Myslím si, že by bylo ideální zařadit tento bod jako třetí bod dnešní schůze,
    přičemž až projednáme body 1 a 2 a přerušíme je mezi druhým a třetím čtením, tak
    to je ten moment, kdy bychom probrali toto stanovisko a pak bychom se přesunuli
    k bloku hlasování. '
  - 'To je můj návrh k této situaci. Děkuji panu premiérovi, že k tomu vystoupil a
    nějak to uvedl. Nicméně myslím, že bychom to pak probrali podrobně v tom bodu.
    Děkuji za pozornost.  '
58. schůze:
  Předseda vlády ČR Andrej Babiš:
  - '

    A co bude samozřejmě 2022, 2023, tak budou volby 2021, takže ten, kdo bude ve
    vládě, resp. všechny strany půjdou do voleb s nějakým programem, který následně
    bude realizovat a bude si vědom vlastně toho stavu veřejných financí. My jsme
    vždycky říkali, že deficit, a máme to i v programu, může být, pokud budou investice
    z českého rozpočtu vysoké. To jsme i drželi a uvidíme, jak to dopadne teď a jak
    vlastně se domluvíme na ten příští rok. Ale jsem přesvědčen, že i příští rok ten
    výsledek bude takový, že budeme patřit mezi nejméně zadlužené země Evropy (upozornění
    na čas), a proto říkám, není potřeba se bát o budoucnost. '
  - ' '
  - 'Předseda PSP Radek Vondráček: Děkuji. Další vystoupí se svou interpelací pan
    poslanec Lipavský, připraví se paní poslankyně Kovářová, i když na tu už zřejmě
    nevyjde dostatečný čas. '
  - ' '
  - 'Poslanec Jan Lipavský: Vážený pane premiére, mám pocit, že trošku nepřístojně
    zlehčujete tu situaci ohledně koronaviru. Toto je aktuální vývoj v Praze (ukazuje
    graf). Je tam vidět, jak vypadalo to jaro a kde jsme teď na úpatí toho růstu.
    Já myslím, že ta čísla znáte, to jsou dnešní statistiky. Vy jste v neděli ve videu
    pronesl z mého pohledu naprosto nehorázný výrok, kdy jste říkal, opozice a komentátoři
    mají radost, že je tu ten nárůst. To jste ještě měl tendenci řadu faktů zlehčovat.
    Dneska je čtvrtek a ta debata vypadá trošku jinak. '
  - 'Nicméně moje otázka se váže k tomu, co dělá reálně vláda pro Prahu, protože jsou
    mnohahodinové a dlouhé fronty, šňůra na Václaváku, na ty odběry. Další věc je,
    aby byl dostatek testovacích kapacit a aby se to pak stihlo vyhodnocovat. Prostě
    když se dozvíte výsledek testu za několik dní a hygiena to ztrasuje za několik
    dalších dní, tak pak se není co divit, že ten nárůst je tak silný, protože ti
    lidé, kteří jsou nakaženi, třeba o tom ani nevědí a šíří to dále. '
  - 'Takže mě by zajímalo, dostanou školy ochranné pomůcky ze Státní správy hmotných
    rezerv? Nemůžete navýšit odběrovou kapacitu skrze ty mobilní jednotky, které by
    měla mít připraveny Armáda ČR? Protože například situace v domovech pro seniory,
    za které odpovídá Praha, je samozřejmě vysoce riziková. To jsou zcela konkrétní
    věci a já bych chtěl slyšet konkrétní odpovědi a méně takové té mediální omáčky
    a toho nadávání. Děkuji. '
  - ' '
  - 'Předseda PSP Radek Vondráček: Já vám děkuji a slovo má předseda vlády Andrej
    Babiš. '
  - ' '
  - 'Předseda vlády ČR Andrej Babiš: Tak nevím, kdo má mediální omáčku a kdo nadává. '
  - 'Vy jste se ptal, co dělá vláda pro Prahu, tak já vám to řeknu. Všechny nemocnice
    jsou naše, vlády. Všechny vysoké školy, veškeré kulturní památky. My jsme rekonstruovali
    Národní muzeum, Státní operu, děláme Invalidovnu, Novou scénu, zaplatíme okruh
    a ještě Praha dostala díky tomu kompenzačnímu příspěvku 1,7 mld. navíc. Praha
    je strašně bohatá. Má 83 mld. na účtech a nevím, co dělá tedy Praha. Akorát vnímám
    tam ty nějaké restaurace na tramvajových kolejích. Takže my děláme pro Prahu strašně
    moc a chtěli bychom se hlavně domluvit, aby nám ty pozemky - Bulovka, Královské
    Vinohrady, bychom mohli investovat do těch nemocnic, abychom se domluvili. A to
    není žádná kritika. My s panem Hřibem kupodivu v posledním čase dobře komunikujeme,
    i dneska jsme řešili průvodce. Je jich tady 2,5 tisíce. Máme tady problém, protože
    ti lidé nemají práci, takže to řešíme společně. '
  - 'Co se týká samozřejmě testovacích kapacit, tak já nevím, které vy jste navštívil,
    ale já jsem je navštívil tady víckrát, i na Bulovce, Ústřední vojenské nemocnici,
    a my jsme je navýšili. To znamená, že my jsme měli tady laboratoře - k 13. 9.
    v Motole kapacita 400, předpoklad navýšení k 1. 10. 700. Thomayerova nemocnice
    - laboratoř 200, odběrné místo 1. 10. 1 000 je v plánu. Bulovka 850 - laboratoř,
    předpoklad kapacity 1 000. Ano, takže nemám to spočtené, takže to navyšujeme a
    celkový počet kapacit laboratoří je asi 21 tisíc. Teď nás oslovily Akademie věd
    a další akademické instituce, kde chceme spolupracovat, a ta odběrná místa také
    navyšujeme. '
  - 'Takže ano, pražská hygiena je nejvíc pod tlakem. Včera máme obrovský nárůst.
    V Praze je to 500 z toho vysokého čísla. A samozřejmě já jsem tu krajskou hygienu
    osobně navštívil v pondělí. Strávil jsem tam 80 minut. Viděl jsem rovnou, jak
    to ta paní obvolává. Takže připravujeme ty systémy, aby laboratoře posílaly lidem
    esemeskou, jestli jsou pozitivní, nebo negativní. '
  - 'Připravuje se seberportování. Ne sebetrasování, aby někdo neměl pocit, že nezvládáme
    trasovat a že lidé to budou dělat místo státu. Ne. Sebereportování. To znamená,
    že když dostane někdo esemesku, že je pozitivní, tak si otevře aplikaci, formulář,
    kde vyplní vlastně věci, které doposud jsou dotazovány tím hygienikem, ano? Začíná
    fungovat eRouška. Bylo by dobré, aby si ji všichni stáhli. To je další věc, kterou
    Dzurilla a jeho tým vlastně dotáhli. '
  - 'Takže děláme maximum pro Prahu, ano. Je tady samozřejmě i nejvíce hospitalizovaných
    lidí, samozřejmě připravujeme se na větší počet, a pokud jsem samozřejmě v neděli
    něco říkal, vždycky říkám na základě čísel. A pokud vy jste věděl, že v neděli
    to tak skočí, tak vám gratuluji. Tady to nikdo nevěděl, dokonce ani epidemiologové,
    ani další kolegové, že ten vývoj, i ti odborníci byli tím překvapeni. A můžeme
    se dotazovat, proč to tak je. Ano, ale my jsme byli jediní v Evropě, kteří 1.
    7. skončili s rouškami. Jediní. Tedy ne jediní, ale skončili jsme a některé státy
    nikdy ty roušky neopustily. Jestli to je chyba, nevím. Já myslím, že to teď není
    důležité. Důležité je, abychom vlastně, a to dělá Ministerstvo zdravotnictví,
    udělali takové opatření, aby zkrátka ten nárůst se zploštil, ale to, že to bude
    stoupat, to stoupá. Je potřeba také vidět, jaký je poměr testování. Šedesát procent
    lidí je indikovaných a čtyřicet procent lidí jsou samoplátci, kteří tam chodí
    bez objednání. Kolikrát tam přijdou, lidé říkají, jdeme na bierfest do Mnichova,
    okamžitě chceme testovat. Nejste objednaní. A tak dále. To jsou všechno provozní
    věci, kterým se věnuje ten tým chytré karantény, a myslím si (upozornění na čas),
    že to má i konkrétní výsledky. '
  - ' '
  - 'Předseda PSP Radek Vondráček: Děkuji. Prosím, pan poslanec má zájem o doplňující
    otázku. '
  - ' '
  - 'Poslanec Jan Lipavský: Co se týče testování, tak jestli se nepletu, tak jsme
    v poslední třetině v Evropě? Rozhodně nejsme nikde na špici, tak jak občas bývá
    argumentováno. '
  - 'Ale já jsem se ptal na zcela konkrétní dotazy a vůbec na ně nezazněla odpověď.
    Já jsem se ptal, jestli tedy Praha dostane pomůcky ze skladu Státních hmotných
    rezerv, jestli budou posíleny ty odběrové kapacity armádou, protože jak sám jste
    řekl, tak Praha nemá nemocnice ve své gesci, takže jaksi se jí velice těžko tohle
    řeší. A logicky každá metropole v každém z těch států, kde vlastně na celém světě
    dneska je covid, tak tam je ta situace nejhorší, protože prostě ta města jsou
    agregovaná, lidé se zde více potkávají atd. atd. Takže já bych prosil ty konkrétní
    odpovědi. Děkuji. '
  - ' '
  - 'Předseda PSP Radek Vondráček: Děkuji. Zbývá nám necelá minuta. Prosím, pane premiére,
    máte slovo. '
  - ' '
  - 'Předseda vlády ČR Andrej Babiš: Praha dostane pomůcky. Kdyby si Plaga nezlomil
    na kole klíční kost, tak jsme to mohli včera už schválit na vládě. Ale tím, že
    se mění situace, tak samozřejmě jsme schválili zatím pomůcky, další tedy pomůcky
    pro zdravotně postižené. Samozřejmě, a my jsme se připravili na ty pomůcky, takže
    každý ten rezort má mít dva měsíce rezervu i pro kraje.  '
59. schůze: {}
6. schůze:
  Předseda vlády ČR Andrej Babiš:
  - '

    Problematika přibližně 70 žádostí čínských státních příslušníků, kteří se hlásí
    ke křesťanskému vyznání, o mezinárodní ochranu v České republice v gesci ministra
    vnitra. V této věci nebylo formálně o stanovisko požádáno a na formálních žádostech
    o informace či konzultace nebyly shledány nějaké zásadní problémy. Je známo, že
    v průběhu šetření se tři žadatelé obrátili se stížností na ombudsmanku, ta v souladu
    se zákonem upravujícím jejich činnost oslovila Ministerstvo vnitra a požádala
    o informace a o vysvětlení namítaných průtahů. '
  - 'Dle informace nevládních organizací se čínští křesťané se žádostmi o mezinárodní
    ochranu obrátili na Francii, Itálii, Německo, Španělsko atd. Nejvyšší počet žádostí,
    přes 600, měl být podán v Itálii. '
  - 'Takže podle vyjádření Ministerstva vnitra se očekává to rozhodnutí ve velice
    krátkém čase. '
  - ' '
  - 'Místopředseda PSP Tomio Okamura: Pane premiére, děkuji a táži se pana poslance
    Čižinského. Ano, máte doplňující otázku. Prosím, máte minutu, pane poslanče. '
  - ' '
  - 'Poslanec Jan Čižinský: Já bych ještě jenom rád uvedl, že podle zk. 27 je lhůta
    pro vydání rozhodnutí 6 měsíců, tu lze ve výjimečných případech prodloužit o dalších
    9 měsíců a následně výjimečně o další 3 měsíce, takže by to celkem mělo tedy dělat
    dohromady těch 18 měsíců - a my jsme teď už 24 měsíců po té žádosti. Takže děkuji
    za informaci, ale přece jenom bych poprosil, aby byly ty lhůty dodržovány. '
  - ' '
  - 'Místopředseda PSP Tomio Okamura: Děkuji a slovo má předseda vlády Andrej Babiš.
    Prosím, pane premiére. '
  - ' '
  - 'Předseda vlády ČR Andrej Babiš: Tak pan ministr vnitra to slyší, takže to určitě
    prověří a vyjádří se písemně. '
  - ' '
  - 'Místopředseda PSP Tomio Okamura: Děkuji panu premiérovi a poslancům za interpelace
    na premiéra České republiky Andreje Babiše. Upozorňuji Poslaneckou sněmovnu, že
    byly vyčerpány všechny přihlášky na předsedu vlády. Nyní budou kontinuálně následovat
    ústní interpelace na ostatní členy vlády. '
  - 'Vyzývám poslance Jana Zahradníka, aby přednesl interpelaci na místopředsedu vlády
    a ministra životního prostředí Richarda Brabce a zahájil tak blok odpovědí členů
    vlády na interpelace poslanců. Jako druhá vylosovaná se připraví paní poslankyně
    Markéta Pekarová Adamová. Pane poslanče, máte slovo, vaše dvě minuty. Prosím. '
  - ' '
  - 'Poslanec Jan Zahradník: Vážený pane místopředsedo, děkuji za slovo. Vážený pane
    ministře, Správa Národního parku Šumava v současné době spravuje území národního
    parku bez toho, aby měla schválený základní strategický dokument, tedy plán péče,
    anebo, chceme-li, podle novely zákona 114 o ochraně přírody a krajiny název dostal
    tento dokument "zásady péče". Poslední schválený plán péče byl podepsán ještě
    v roce 2000 na samotném jeho konci panem ministrem životního prostředí, kterým
    byl tehdy Miloš Kužvart. Ministr Chalupa v roce 2010 prodloužil jeho platnost
    do roku 2012 a od té doby tento základní strategický dokument v Národním parku
    Šumava chybí. Vzhledem k tomu, že loni schválená novela zákona 114 o ochraně přírody
    a krajiny vnesla do národních parků celou řadu zásadních změn, např. povinnost
    zachovat bezzásahovost na nadpoloviční většině území národních parků, tak to považuji
    za velkou chybu. Někde se již projevují následky toho třeba v tom, že na Šumavě
    již pan ředitel národního parku začal propouštět lesnické nebo pracovníky v lesnických
    profesích. '
  - 'Vážený pane ministře, obracím se na vás se dvěma otázkami. První otázka zní:
    V jakém stavu se nachází příprava zásad péče pro Národní park Šumava? Za druhé:
    Jak hodláte reagovat na to, nebo vaše ministerstvo, že stávající podoba zákona
    114 neumožňuje obcím, na jejichž katastrálních územích se národní park nachází,
    plnohodnotně se podílet na tvorbě a projednávání zásad péče? Předem děkuji za
    odpověď. '
  - ' '
  - 'Místopředseda PSP Tomio Okamura: Děkuji panu poslanci a vyzývám ministra životního
    prostředí Richarda Brabce, aby reagoval. Pane ministře, máte pět minut. Prosím,
    máte slovo. '
  - ' '
  - 'Místopředseda vlády ČR a ministr životního prostředí Richard Brabec: Děkuji za
    slovo, děkuji za dotaz od svého věrného fanouška pana kolegy Zahradníka. '
  - 'Především bych si dovolil udělat určitý, řekněme, návrh, jak my dneska vidíme
    ten časový harmonogram schvalování zásad péče. Zdůrazňuji, že se teď jedná o odhad,
    protože pan kolega Zahradník velmi dobře ví, že to zase na rozdíl od jiných parků,
    kde to schvalování dříve plánů péče a dnes tedy zásad péče podle novely zákona
    114/1992, o ochraně přírody a krajiny bylo jednodušší, tak v těch podmínkách Šumavy
    je to obvykle velmi dlouhé jednání a má i nějaké právní kroky. '
  - 'Takže prvním krokem k přípravě zásad péče pro Národní park Šumava je schválení
    vyhlášky, která stanoví kromě jiného obsah zásad péče o národní park, postup jejího
    zpracování a projednání. Předpokládaná účinnost této vyhlášky bude buď k 1. březnu
    letošního roku, případně 1. dubnu, a v současné době čeká na projednání v Legislativní
    radě vlády. Takže to bude ten první krok. '
  - 'Následovat bude potom schválení metodického pokynu k přípravě zásad péče. Ten
    by měl být k dispozici o měsíc později, tedy v květnu letošního roku, a aktuálně
    může Správa Národního parku Šumava zpracovávat odborné podklady pro vytvoření
    návrhu zásad péče. Předpokládáme samozřejmě, že některé ty podklady zpracovává
    správa již předem, ale samozřejmě že zatím bez toho metodického pokynu, takže
    určitě neztrácí čas, ale ten metodický pokyn by opravdu měl být k dispozici nejpozději
    v květnu. To znamená, odborné podklady by měly být připraveny do konce letošního
    roku. Předpokládáme, že to opravdu bude až pravděpodobně na tom konci roku. '
  - 'Očekáváme potom následně, že oznámení o možnosti seznámit se s návrhem zásad
    péče, který správa zveřejní na portálu veřejné správy, tak ty budou samozřejmě
    zaslány dotčeným obcím a krajům, správa následně vyhodnotí připomínky a upraví
    návrh zásad péče. Tedy v této fázi může připomínky podat kdokoliv, nejenom tedy
    obce a kraje, popřípadě majitelé pozemků. Upravený návrh zásad péče správa potom
    dohodne s radou národního parku, kde samozřejmě zase jsou zastoupeny obce, a nedojde-li
    k dohodě, předloží rada prostřednictvím správy neprodleně rozpor se svým stanoviskem
    Ministerstvu životního prostředí a po vyřešení rozporu Ministerstvo životního
    prostředí návrh zásad péče následně schválí. '
  - 'Vzhledem k tomu, že očekáváme, že ta jednání budou složitá - ale už začala i
    s některými obcemi - tak si zatím troufám jenom odhadnout, že schválení toho konečného
    návrhu zásady péče by mohlo být někdy v druhé polovině roku 20019. '
  - 'A jenom nevím úplně, z čeho vychází pan kolega Zahradník v té obavě, že obce
    nebudou mít možnost do toho zasáhnout, protože samozřejmě obce budou mít podobnou
    možnost, jakou měly dříve, samozřejmě s nimi se ten návrh projedná a bude muset
    být dosaženo nějaké shody. A věřte mi, pane kolego prostřednictvím pana předsedajícího,
    že v každém případě se o tu shodu budeme snažit ze všech sil. Děkuji. '
  - ' '
  - 'Místopředseda PSP Tomio Okamura: Pane ministře, děkuji za vaši odpověď a ptám
    se pana poslance, jestli má zájem položit doplňující otázku. Prosím, máte minutu. '
  - ' '
  - 'Poslanec Jan Zahradník: Děkuji, pane místopředsedo. Já zareaguji spíše na to,
    co řekl pan ministr. Rozumím, že je to složitý proces, už jste na to měli taky
    nějaký čas, ale pravdou je, že obce, které vlastně na Šumavě jsou v jediném národním
    parku na jeho území, velmi volají po tom, aby ty zásady péče a na ně navazující
    zonace byly hotové. Druhá polovina 2019, to je poměrně dlouhá doba, ale to asi
    zřejmě dříve nestihnete. '
  - 'Ale můj dotaz ještě na závěr té vyměřené doby. Chystáte se v rámci toho projednávání
    nějak otevírat zákon 114 o ochraně přírody a krajiny? '
  - ' '
  - 'Místopředseda PSP Tomio Okamura: Děkuji, pane poslanče. Slovo má pan ministr
    Richard Brabec. Prosím, pane ministře. '
  - ' '
  - 'Místopředseda vlády ČR a ministr životního prostředí Richard Brabec: Přiznám
    se, že určitě ne v rámci... Myslíte v rámci období toho projednávání? No, ten
    zákon pravděpodobně bude otevřen v souvislosti s invazními druhy, které - což
    nám dneska rovněž ukládá předpis Evropské unie. My se samozřejmě dneska snažíme
    nějakým způsobem i ve spolupráci s Ministerstvem zemědělství to pojmout. Je možné,
    že ten zákon bude otevřen. V tu chvíli by byl otevřen zhruba do poloviny letošního
    roku, ale není to ještě úplně jisté. To znamená, toto by byl asi ten důvod a jiný
    důvod by pravděpodobně nenastal. Děkuji.  '
60. schůze:
  Předseda vlády ČR Andrej Babiš:
  - (Schůze zahájena v 9.00 hodin.)
  - ' '
  - 'Předseda PSP Radek Vondráček: Vážené paní poslankyně, vážení páni poslanci, vážení
    členové vlády, zahajuji 60. schůzi Poslanecké sněmovny a všechny vás vítám. '
  - 'Aby byla zaznamenána vaše účast, právě jsem vás odhlásil a prosím, abyste se
    přihlásili identifikačními kartami, případně mi oznámili, kdo žádá o vydání náhradní
    karty. S náhradní kartou číslo 17 hlasuje pan Kolářík. '
  - 'Tuto schůzi jsem svolal v návaznosti na zk. 99 zákona o jednacím řádu Poslanecké
    sněmovny, podle něhož jsem vyhlásil stav legislativní nouze. Pozvánka vám byla
    rozeslána elektronickou poštou v pátek 25. září. '
  - 'Nyní přistoupíme k určení dvou ověřovatelů této schůze. Navrhuji, abychom určili
    poslance Jaroslava Dvořáka a poslance Leo Luzara. Má někdo jiný návrh na ověřovatele?
    Já jsem přivolal kolegy z předsálí. Jinak pro rekapitulaci, na základě dohody
    všech poslaneckých klubů zasedáme v redukovaném formátu padesáti procent. Tak
    a můžeme hlasovat o ověřovatelích. '
  - ' '
  - 'Zahajuji hlasování. Kdo je pro? Kdo je proti? '
  - 'Hlasování číslo 1, přihlášeno je 81 poslanců, pro 81, proti nikdo. Návrh byl
    přijat. Konstatuji, že jsme ověřovateli 60. schůze Poslanecké sněmovny určili
    poslance Jaroslava Dvořáka a poslance Leo Luzara. '
  - ' '
  - 'Konstatuji, že poslanci, kteří nejsou přítomni ani nejsou omluveni písemně, se
    považují za omluvené na základě dohody předsedů poslaneckých klubů. '
  - 'Z členů vlády se omlouvají, z těch, co nejsou poslanci: Marie Benešová - pracovní
    důvody, Robert Plaga - pracovní důvody, Miroslav Toman - pracovní důvody. '
  - 'Paní poslankyně, páni poslanci, v pátek 25. září jsem svým rozhodnutím č. 67
    na základě návrhu vlády vyhlásil stav legislativní nouze. Dále jsem podle zk.
    99 odst. 2 jednacího řádu Poslanecké sněmovny rozhodl o projednání vládního návrhu
    zákona, kterým se mění zákon č. 435/2004 Sb., o zaměstnanosti, ve znění pozdějších
    předpisů, a další související zákony, sněmovní tisk 1025, ve zkráceném jednání
    a přikázal jsem jej výboru pro sociální politiku k projednání a stanovil mu nepřekročitelnou
    lhůtu pro předložení usnesení do 30. září 2020 do 8 hodin. '
  - 'Vážené kolegyně, vážení kolegové, podle zk. 99 odst. 4 jednacího řádu máme ve
    stavu legislativní nouze, před projednáním návrhu pořadu posoudit, zda legislativní
    stav nouze trvá. Já otevírám rozpravu. Jako první se přihlásil pan premiér. Prosím,
    máte slovo. '
  - ' '
  - 'Předseda vlády ČR Andrej Babiš: Takže dobrý den všem, vážený pane předsedající,
    kolegyně, kolegové. Já bych se krátce vyjádřil k návrhu, který chce dnes na vládě
    předložit pan ministr Prymula, a to k návrhu nouzového stavu. '
  - 'Já doufám, že opozice ocení to, že původně vláda měla o tom jednat dnes ráno
    v 7 hodin, ale na základě požadavků ze Sněmovny, a má to svoji logiku, jsem vládu
    přeložil na 13. hodinu, takže vlastně Sněmovna to uslyší, ten návrh, dřív než
    vláda. A samozřejmě my si rádi vyslechneme vaše názory. '
  - 'Já bych chtěl zdůraznit, že nouzový stav sám o sobě nezavádí žádná opatření.
    Ano, je to legislativní opatření, je to legislativní rámec, a chtěl bych zdůraznit,
    že ten nouzový stav, který jsme zavedli v březnu, neznamená vůbec stejné restriktivní
    nařízení jako během jara. To znamená, nikdo nechce zavírat ani obchody, ani restaurace,
    ani provozy. Ale zkrátka je to nutné a to vám vysvětlí pan ministr Prymula, proč
    to navrhuje a z jakých důvodů to navrhuje. Pokud jsem to dobře pochopil, tak to
    navrhuje proto, aby mohl udělat další stávající opatření. '
  - 'My samozřejmě nechceme dělat ta opatření jak v březnu, s obrovským dopadem do
    naší ekonomiky, do podnikání, do života našich občanů, ale v těchto chvílích samozřejmě
    potřebujeme hlavně spolupráci všech. To znamená kraje, obce, vláda a doufejme,
    že i opozice, nám pomůžou přesvědčit lidi, aby ta opatření dodržovali, protože
    to je v zájmu nás všech. Jsem přesvědčen, že tuto krizi společně zvládneme, že
    se nám podaří zploštit tu křivku nárůstu epidemie bez toho, abychom dělali ta
    opatření jako během jara. '
  - 'Co se týká kurzarbeitu, k tomu vystoupí také paní ministryně Schillerová. Děkuji. '
  - ' '
  - 'Předseda PSP Radek Vondráček: Já vám děkuji. Ještě tedy než otevřu rozpravu ke
    stavu legislativní nouze - neplést s nouzovým stavem - tak zde mám písemnou přihlášku
    pana ministra Prymuly, poté pana ministra Hamáčka a z místa se mi hlásí pan předseda
    Stanjura. Poté pan předseda Farský, poté pan předseda Rakušan. Všechno ještě předtím,
    než je otevřená rozprava. A do rozpravy se mi přihlásil pan... jestli pan předseda
    Jurečka chce být tedy přihlášen v tuto chvíli, tak pak ho dávám... (S předsedajícím
    hovoří posl. Stanjura mimo mikrofon.) Dobře. Já ale respektuji zk. 67... Dobře,
    takže pan předseda Stanjura. '
  - 'Já otevřu rozpravu a všechny ty příspěvky další dám už v rámci rozpravy o legislativním
    stavu nouze. Tak v tom případě prosím pana ministra Prymulu. (V sále je velmi
    hlučno.) '
  - ' '
  - 'Ministr zdravotnictví ČR Roman Prymula  Vážený pane předsedo, vážené paní poslankyně,
    vážení páni poslanci, já si dovolím stručně odůvodnit, proč je potřebné v tuto
    chvíli zavést v České republice nouzový stav. My jsme v situaci, kdy epidemiologická
    situace se skutečně nevyvíjí příznivě. Pokud se podíváme do okolních zemí, tak
    tady jsou čtyři země se srovnatelným nárůstem, ale Česká republika na začátku
    září měla zdaleka největší trajektorii. '
  - ' '
  - 'Předseda PSP Radek Vondráček: Omlouvám se, já vás na chvíli přeruším. Na toto
    vystoupení mnozí z nás čekali, ale prosím o klid v sále. Prosím o klid. Děkuji.  '
61. schůze: {}
62. schůze:
  Předseda vlády ČR Andrej Babiš:
  - ' '
  - 'Místopředseda PSP Tomáš Hanzel: Děkuji. Dalším v pořadí je pan poslanec Kopřiva
    a připraví se pan poslanec Michálek. A poprosím všechny zúčastněné, abychom se
    chovali slušně při interpelacích, položili otázku a slušně na tu otázku pokud
    možno odpověděli. Děkuji. '
  - ' '
  - 'Poslanec František Kopřiva: Děkuji za slovo, pane předsedající. Já budu do velké
    míry citovat, pouze. Pan Babiš ovládá společnosti ze společnosti Agrofert, píše
    Evropská komise v dopise, který dnes zveřejnila česká média. Komise tak potvrzuje
    své dřívější závěry z letošního jara z auditního šetření a ty jsou tedy už definitivní.
    České úřady navíc mají podle auditorů závažné nedostatky v předcházení střetu
    zájmů - překvapivě. Veškeré dotace udělené skupině Agrofert po 1. září 2017 jsou
    v rozporu s evropskou a zároveň také českou legislativou, proto Komise nařídila
    zastavení schvalování dotací pro Agrofert. Podle analýzy na webu www.babis-dotace.cz
    jde za poslední tři roky zhruba o 6 miliard korun v případě dotací a ještě více
    v případě zakázek. Například nedávno byly společnosti Uniles přiklepnuty zakázky
    za téměř 5 miliard korun. Evropská komise zopakovala, že stomilionová dotace pro
    pekárnu Penam nebyla nijak inovativní, což potvrdil i její bývalý provozní šéf. '
  - 'Vážený pane premiére, dovolte mi položil následující konkrétní otázky. Kdy a
    jak konkrétně se zbavíte svého střetu zájmů? Chodit za dveře při projednávání
    dotací očividně nestačí. A druhá otázka je, zda dokážete nějak odhadnout celkový
    objem nezákonně přidělených zakázek a dotací pro společnosti z koncernu Agrofert.
    Hrozí totiž, že to budeme platit my, všichni daňoví poplatníci. Děkuji. '
  - ' '
  - 'Místopředseda PSP Tomáš Hanzel: Děkuji. Já poprosím pana premiéra o odpověď.
    Prosím, máte slovo. '
  - ' '
  - 'Předseda vlády ČR Andrej Babiš: Je to zajímavé, že vás to ještě baví. Jinak vy
    budete mít narozeniny teď - gratuluji vám - koncem listopadu. Tak přemýšlím, co
    jsem dělal ve vašem věku, ale... (Pobavení v sále.) Tehdy byl plat 1 050. Já jsem
    dělal referenta, škrtal jsem vagony čpavku. '
  - ' '
  - 'Poslanec Milan Hnilička: Pane premiére, já bych vás opravdu chtěl požádat o to,
    abyste odpověděl na interpelaci a zdržel se (Předseda vlády: Snažím se.) osobních
    invektiv. '
  - ' '
  - 'Předseda vlády ČR Andrej Babiš: Víte, že mluvím blbě, tak se snažím. Ono to je
    asi tak, že když hnutí ANO přišlo do vlády a vlastně potom někteří zjistili, že
    nejsme stejní, tak se nás snažili zbavit, jo. Když to nešlo ve volbách, tak vznikl
    ten lex Babiš. Nevím, jestli jste o tom slyšel. To vyhovovalo proti Babišovi,
    ale když to šlo na Starosty - moje oblíbená paní Kovářová tady není - tak potom
    křičeli, že je to špatně. Takže lex Babiš je jasně samozřejmě politická záležitost.
    A pokud se vám nepovedlo se mě zbavit v Čechách, tak jste to teď přenesli do Evropy.
    Tam stále píšete ty udavačské dopisy. Ten člověk, který dělal se mnou a je nemocnej,
    protože udává, udával Českou republiku a vždycky udával své zaměstnavatele, tak
    teď je za vás v Senátu dokonce. Takže o tom to je vlastně, zbavit se Babiše. '
  - 'Ale já nevím, jak už to mám vysvětlit, že žádný střet zájmů nemám. Proč říkáte,
    že je něco nezákonné? Proč to říkáte? Když dobře víte, že to není pravda. Takže
    je to samozřejmě nesmysl a lex Babiš, který tady domlouvali proti mně dvě tradiční
    strany, tak samozřejmě jsem se podle toho realizoval. Já dodržuji zákony a převedl
    jsem Agrofert do svěřenských fondů. A od té doby s nimi nedisponuju, neovládám,
    neřídím, nemůžu jít ani na valnou hromadu, jo? Takže že to předtím nevadilo, a
    zrazu to teďka vadí. Takže zrazu se objevili v Evropské komisi nějací auditoři,
    kteří kandidovali za vaši stranu - takové překvapení - do Evropského parlamentu,
    a teďka vlastně to přichází z Evropy. Je úplně absurdní, že auditoři Evropské
    komise vykládají český zákon! Český zákon mají vykládat české soudy a čeští soudci. '
  - 'Takže já vůbec nechápu, proč se mě na to ptáte. Všechno to mají úředníci, já
    o těch závěrech nevím. A znovu opakuji, nebyl jsem účastníkem auditního procesu,
    nikdy mě nikdo neoslovil, abych se k tomu vyjádřil. A je, znovu opakuji, nesmysl,
    a znovu se to potvrdilo, že Česká republika zkrátka vracet nic nebude. Vracela
    historicky 33 miliard! Tisíce tunelů! Jo? ROP Severozápad, já nevím, jak se to
    všechno jmenovalo. To samozřejmě se nehodí. O tom se nemluví, takže fakt nechápu,
    proč se mě na to ptáte. Ale chápu vlastně. Lebo nic nemáte jiného, jen Antibabiše. '
  - ' '
  - 'Místopředseda PSP Tomáš Hanzel: Děkuji vám. Pan poslanec Kopřiva má zájem ještě
    o doplňující otázku? Prosím. '
  - ' '
  - 'Poslanec František Kopřiva: Děkuji za vaši neodpověď. Já se přesto pokusím ještě
    jednou zopakovat své otázky, a to z toho důvodu, že samozřejmě vy a koncern Agrofert
    má právo se hájit například u soudu, nezávislého, ale problém je v tom, že pokud
    by neuspěl a teďka to protiprávní jednání bude pokračovat, tak o to víc budou
    evropští daňoví poplatníci vracet. O to víc budeme možná vracet my, Češi, ze svých
    daní kvůli střetu zájmu předsedy vlády. Jenom bych chtěl připomenout, že v rámci
    plánu obnovy má ještě navíc nad ty fondy víceletého finančního rámci do České
    republiky přitéct dalších 172 miliard korun v následujících letech. V době, kdy
    spousta českých firem počítá každou korunu, tak český státní aparát zajišťuje
    ty miliardové dotace pro Agrofert, aby Agrofert měl své peníze jisté. Jak zajistíte
    férové rozdělení těchto evropských peněz? Děkuji. '
  - ' '
  - 'Místopředseda PSP Tomáš Hanzel: Děkuji. Já poprosím pana premiéra o pokud možnost
    stručnou odpověď. '
  - ' '
  - 'Předseda vlády ČR Andrej Babiš: No, budu se snažit. Já se budu snažit, protože
    když člověk slyší ty lži, to je neuvěřitelné jako. '
  - 'Pane kolego, já bych vám chtěl říct jenom to, že já jsem přivezl z Evropy 960
    miliard a díky mé urputnosti, jenom mé urputnosti, jsme dostali 42 miliard navíc.
    A můžete si to ověřit, kde chcete, u našich úředníků. Takže já nevím, proč tady
    něco vykládáte, že Česká republika bude platit. Nic nebude platit. Nic. Je to
    všechno lež. Nic nebude platit. A pokud platí, tam jsou ty případy, nevím, tam
    nějaké staré věci na ZIFu, tak to samozřejmě se nekomentuje, protože se spekuluje.
    A bylo to jasně řečeno, že se nic nebude vracet. Takže já nechápu, proč to stále
    říkáte. Není to pravda, je to právní záležitost. A vy vlastně jste se spojili
    proti nepřátelům České republiky. Vaši kámoši, ti zelení fanatici v Evropském
    parlamentu, vy jste jejich podoba tady v České republice. Ti to dělají. Ti to
    dělají. Stále udáváte, píšete anonymy. Jako proč jako? Tak si najměte nějakého
    právníka, nech on vám vysvětlí, co je to tedy střet zájmů, kdo vymyslel lex Babiš.
    To je zákon proti Babišovi a Babiš podle toho postupoval. Tak já nevím, co ještě
    ode mě chcete. Já vím, že chcete ode mě, abych nebyl v politice. V tom jste se
    společně všichni spojili, jo? Takže jsou to nesmysly, které vykládáte, není to
    pravda. A znovu opakuji, v historii evropských fondů Česká republika přišla o
    33 miliard (upozornění na čas), které musela vrátit, a kvůli mně nevrátí ani korunu
    (čas) a získala 42 miliard navíc. Díky mé urputnosti. '
63. schůze: {}
64. schůze: {}
65. schůze: {}
66. schůze: {}
67. schůze: {}
68. schůze: {}
69. schůze: {}
7. schůze:
  Poslankyně Andrea Babišová:
  - '

    Za druhé, jak jsme se do toho stavu dostali. Čí to byla vláda, která schvalovala
    navýšení minimální mzdy, aniž by myslela na ty dotčené skupiny? My napravujeme
    chybu minulé vlády. Protože zapomněli, a je to nařízení vlády, ne rozhodnutí Sněmovny,
    když navyšuji minimální mzdu, že na to jsou navázány nějaké další finanční záležitosti.
    To je přece pravda, myslím, že paní ministryně mi to potvrdí. Ona na tom ministerstvu
    nebyla, ale její hnutí ve vládě bylo. Takže neříkejme, kdo komu hází klacky pod
    nohy a kdo komu zvedá tlak. Kdyby to vláda udělala správně, když navyšovala minimální
    mzdu (upozornění na čas.), tak to (nesrozumitelné) dávno! '
  - ' '
  - 'Místopředseda PSP Petr Fiala: Faktická poznámka pana poslance Hájka. Máte slovo. '
  - ' '
  - 'Poslanec Josef Hájek: Pane předsedající, kolegyně, kolegové. Vy jste se, pane
    kolego Stanjuro prostřednictvím pana předsedajícího, dopustil nepřesnosti. Ano,
    bývalá vláda zvedala minimální mzdu. Ten problém, který je dneska, tady byl na
    stole, tak byl přece řešen v novele zákoníku práce, tuším v zk. 273 písmeno b),
    která došla až do druhého čtení, a díky ODS a TOP 09 se nedokončilo projednávání
    té novely zákoníku práce. To přece dobře víte, vím to já, víte to dobře vy. Takže
    si myslím, že opravdu nemluvíte pravdu. To je za prvé. '
  - 'A za druhé, tenhle problém řeší jednak návrh, který tady dávala paní ministryně,
    ale byl i ten poslanecký návrh. A pokud jste chtěli řešit nějakou připomínku nebo
    pozměňovací návrh, dávali jste nějaký pozměňovací návrh do toho poslaneckého návrhu?
    Já si myslím, že ne. Děkuji. '
  - ' '
  - 'Místopředseda PSP Petr Fiala: Faktická poznámka, pan předseda Stanjura. Máte
    slovo. '
  - ' '
  - 'Poslanec Zbyněk Stanjura: Já jsem rád, že tak oceňujete výkon 16 poslanců ODS
    v minulém volebním období, který proti stojedenáctičlenné vládní koalici zabránil
    přijetí nějakého zákona. Sám dobře víte, že to není prostě pravda. Pokud by byla
    koaliční shoda, tak přestože by opozice měla jiné návrhy, protestovala, hlasovala
    proti, tak by to normální fungující koalice prostě zvládla. Ten problém byl širší,
    nebyl jenom koalice versus opozice. Ten návrh byl velmi problematický a nebyla
    na tom shoda ani mezi koaličními stranami. To je prostě fakt. S 16 poslanci se
    nedá rok bránit přijetí některé novely. To za prvé. '
  - 'Za druhé ty pozměňovací návrhy. Ještě neproběhlo druhé čtení, pane poslanče Hájku
    prostřednictvím pana místopředsedy. Pro podávání pozměňovacích návrhů pro nás,
    kteří nejsme členy sociálního výboru, přece slouží druhé čtení. Takže ta výtka
    by byla pravdivá a oprávněná, pokud bychom měli ukončené druhé čtení a nikdo z
    poslanců ODS by žádný pozměňující návrh nepodal. Ale já myslím, že to je skoro
    zbytečné, stačí se vrátit k tomu poslaneckému návrhu, zapracovat to, zapracovat
    případně i ty připomínky, které vznesl pan poslanec Kaňkovský, a na příští schůzi
    to můžeme úplně v pohodě schválit. Můžete zastírat to, že vláda v tom zaspala.
    A je to prostě fakt a z tohohle faktu se prostě nevykroutíte. '
  - ' '
  - 'Místopředseda PSP Petr Fiala: Děkuji. Jsme v obecné rozpravě. Je přihlášena z
    místa paní poslankyně Babišová. Jenom připomínám, že ve 12.45 hodin přerušíme
    projednávání tohoto bodu z důvodu pevného zařazení volebních bodů, které jsou
    před námi. Prosím, paní poslankyně, můžete alespoň zahájit svoje vystoupení. '
  - ' '
  - 'Poslankyně Andrea Babišová: Děkuji, pane předsedající. Kolegyně, kolegové, dovolte
    mi, abych načetla návrh. Z důvodů časové naléhavosti přijetí předloženého vládního
    návrhu zákona podle sněmovního tisku číslo 91 navrhuji podle zk. 91 odst. 2 jednacího
    řádu zkrátit lhůtu pro projednání tohoto tisku ve výborech o 30 dnů. Děkuji. '
  - ' '
  - 'Místopředseda PSP Petr Fiala: Ano, rozumím, zaznamenal jsem tento návrh. Hlásí
    se ještě někdo do obecné rozpravy? Pokud tomu tak není, tak obecnou rozpravu končím.
    Ještě jednou konstatuji, že zazněla námitka dvou poslaneckých klubů, takže tento
    návrh nebude projednáván podle zk. 90 odst. 2, ale podle zk. 90 odst. 7. '
  - 'Protože je 12.44 hodin, tak v tuto chvíli přerušuji projednávání tohoto bodu
    a přejdeme za zhruba 40 sekund k projednávání pevně zařazených bodů, které se
    týkají voleb. (Několik poslanců z pléna navrhuje dokončit hlasování.) Nestihli
    bychom projednat hlasování, je 12.45 minut, postupujeme v souladu s tím, jak rozhodla
    Poslanecká sněmovna. '
  - ' '
  - 'Otevírám bod '
  - 'Tímto bodem jsme se zabývali ve středu 7. března tohoto roku, kdy proběhlo první
    kolo volby. Prosím, aby předseda volební komise pan poslanec Kolovratník zopakoval
    kandidáty, kteří postupují do druhého kola. '
  - ' '
  - 'Poslanec Martin Kolovratník: Pane předsedající, děkuji za slovo. Kolegyně, kolegové,
    dobré odpoledne. Omlouvám se jménem volební komise, že to takhle časově vyšlo,
    ale skutečně volební body tradičně jsou zařazeny napevno vždy ve 12.45 hodin. '
  - 'První bod, který byl avizován, je bod číslo 53 - Návrh na volbu členů Rady Státního
    fondu kultury ČR. Oba dnešní volební body se týkají Ministerstva kultury a přítomného
    pana ministra Ilji Šmída. Pokud by na něj byly kladeny nějaké otázky, tak je zde
    připraven. '
  - 'A já u toho prvního bodu velmi stručně konstatuji, že jsme 7. března v prvním
    kole této volby zvolili 12 členů Rady Státního fondu kultury ze 13. Zbývá tedy
    obsadit jedno místo. Kvorum tehdy nebylo dosaženo velmi těsně tím třináctým, takže
    věřím, nebo myslím si, že dnes můžeme radu doplnit do finálního počtu. '
  - 'Do druhého kola v souladu s volebním řádem Poslanecké sněmovny postoupili Roman
    Giebisch se 79 hlasy z prvního kola a pan Jiří Merger s 54 hlasy z prvního kola.
    Tato dvě jména tedy budete mít na svém lístku a budete z nich vybírat toho případného
    posledního třináctého člena Rady Státního fondu kultury. A protože se jedná o
    druhé kolo již rozběhlé tajné volby, není v tuto chvíli rozprava a já prosím,
    pane předsedající, abyste přerušil projednávání tohoto bodu. '
  - ' '
  - 'Místopředseda PSP Petr Fiala: Ano, pane předsedo, je to tak, rozprava již byla
    ukončena, takže přerušuji jednání na tajnou volbu. '
  - ' '
  - 'Otevírám bod '
  - 'Na lavice vám bylo k tomuto bodu rozdáno usnesení volební komise číslo 53 ze
    dne 27. února. Prosím pana předsedu volební komise, aby se opět ujal v této věci
    slova. '
  - ' '
  - 'Poslanec Martin Kolovratník: Tak i zde budu stručný, ale omlouvám se, bude to
    trvat o dvě minutky déle, protože vám dlužím vysvětlení, jak bude ta volba organizována.
    Tady se tedy jedná o Státní fond kinematografie. My jsme obdrželi na sekretariát
    16. února dopis pana ministra kultury Ilji Šmída s nominacemi a životopisy jednotlivých
    kandidátů včetně koncepce jejich práce. Na poslanecké kluby vám byly distribuovány
    19. února. Volební komise přijala usnesení číslo 53, které máte k dispozici. Pokud
    nejsou námitky, nebudu ho číst, abych nezdržel, ale vysvětlím postup. '
  - 'V tomto případě musíme zrealizovat postupně tři volby a na tři různá volební
    období. '
  - 'Za prvé za člena Rady fondu kinematografie pana Jana Svěráka. Ten na svou funkci
    rezignoval již před rokem, 31. března 2017. Ještě minulá Sněmovna na konci června
    se pokoušela volbou to místo doplnit, ale nikdo nebyl zvolen. Tehdejší ministr
    kultury Daniel Herman doručil nominaci již na konci sedmého volebního období a
    současný pan ministr na té nominaci setrval. Takže na toto místo - které, pokud
    bude obsazeno, má funkční období pouze v souladu se zákonem u toho původního období,
    tedy do 19. dubna 2019 - je návrh s pěti nominacemi z Ministerstva kultury pana
    Petra Vítka. To bude jeden hlasovací lístek, který pro vás bude připraven.  '
  Předseda vlády ČR Andrej Babiš:
  - '

    Vážený pane premiére, v této souvislosti velmi prosím o reakci na své otázky.
    Jaká je motivace českých orgánů v tomto posledním případu konat tak, jak konaly,
    a zda nenaléhá Česká republika příliš tlaku Turecka v souvislosti např. s českými
    pohledávkami v Turecku. Mě totiž velmi znepokojila možnost - víme, že turecké
    zpravodajské služby v posledních letech jsou velmi aktivní v celé Evropě. Ukázalo
    se to např. před volbami v Turecku, kde působily v komunitách napříč Evropou.
    A v souvislosti s tím, co se tady odehrálo, je vážné podezření, a bylo to v mnoha
    médiích a mnoho by tomu nasvědčovalo, že naše policie jednala na impuls tureckých
    zpravodajských služeb. '
  - 'Já bych byla hrozně ráda, pane premiére, kdybyste mi toto podezření mohl vyvrátit.
    Děkuji. '
  - ' '
  - 'Místopředseda PSP Tomio Okamura: Děkuji. A slovo má předseda vlády Andrej Babiš.
    Prosím vašich pět minut. '
  - ' '
  - 'Předseda vlády ČR Andrej Babiš: Pokud jsem to dobře pochopil, tak paní poslankyně
    kritizuje Policii České republiky. Dobře jsem to pochopil? Nejsem to já. Policejní
    prezident je tady pod ministrem vnitra. A pokud máte pocit, že policie pochybila,
    tak napište na ten GIBS, možná se něco prověří. Já o tom nic nevím. Já vím, že
    rozhodoval nezávislý soud, a to je všechno, co k tomu já můžu říct, takže se omlouvám. '
  - ' '
  - 'Místopředseda PSP Tomio Okamura: Děkuji předsedovi vlády a táži se paní poslankyně,
    zdali si přeje dát doplňující dotaz. Ano. Paní poslankyně Langšádlová, máte slovo. '
  - ' '
  - 'Poslankyně Helena Langšádlová: Pane premiére, já myslím, že jsem se nemýlila
    v té interpelaci, protože vy samozřejmě máte i zprávy zpravodajských služeb a
    vy vlastně se podílíte na jejich úkolování. To je otázka bezpečnosti naší země,
    pane premiére, abyste věděl, že se nemůže stát, že policie jedná na základě cizích
    zpravodajských služeb. To si myslím, že je velmi důležité. Notabene v minulosti
    tady opravdu došlo k tomu, že z České republiky byla jedna osoba vydána jako terorista
    do Turecka. Pak se ukázalo, že to bylo z důvodu, že se tam podílela na roznášení
    letáků. Víme, že tentokrát je to o to citlivější, že ta osoba, která byla zadržena,
    patří k syrským Kurdům, kteří se velmi výrazně podíleli na boji s Islámským státem.
    Já budu spokojená, jenom když mi, pane premiére, slíbíte, že těmto rizikům budete
    věnovat pozornost. Děkuji. '
  - ' '
  - 'Místopředseda PSP Tomio Okamura: Děkuji. A slovo má pan premiér. Prosím. '
  - ' '
  - 'Předseda vlády ČR Andrej Babiš: No tak samozřejmě pokud vnímáte informace, že
    by policie jednala na základě nějakého zájmu nebo příkazu cizích zpravodajských
    služeb, tak to by byla velice vážná věc. Já takovou informaci nemám. Tady sedí
    pan ministr, který to slyší, tak určitě se na něj obrátím, aby to prověřil. Já
    jsem skutečně takovou informaci nedostal. Ale můžu vám slíbit, že se tomu budu
    věnovat a že požádám pana ministra vnitra, aby to prověřil. '
  - ' '
  - 'Místopředseda PSP Tomio Okamura: Tak děkuji panu premiérovi. Tímto jsme vyčerpali
    všechny přihlášky poslanců přihlášených k ústním interpelacím na předsedu vlády. '
  - 'Nyní v souladu s jednacím řádem bychom plynule přešli na ústní interpelace na
    ostatní členy vlády. Vyzývám tedy poslance Jiřího Valentu, aby přednesl interpelaci
    na ministra vnitra Lubomíra Metnara ve věci pokuta od ÚOHS za IT projekt, a zahájil
    tak blok odpovědí členů vlády na interpelace poslanců. Připraví se jako druhý
    poslanec Jan Zahradník. Prosím, pane poslanče, máte slovo. '
  - ' '
  - 'Poslanec Jiří Valenta: Vážený pane ministře, prosím vás o informaci k milionové,
    již pravomocné pokutě, kterou nedávno obdrželo vaše ministerstvo od Úřadu pro
    ochranu hospodářské soutěže za smlouvu bez tendru o poskytování technické podpory
    a rozvoj vízového informačního systému, kterou uzavřelo se společností IBM. Ministerstvo
    vnitra podpis smlouvy odůvodnilo výhradními právy, ovšem podle úřadu jste si tyto
    bariéry ale vytvořili sami, a to svým předchozím postupem při uzavírání původní
    smlouvy již v roce 2006. ÚOHS v odůvodnění tvrdí, že tento postup ministerstva
    mohl podstatně ovlivnit výběr nejvhodnější nabídky, čímž zřejmě došlo k porušení
    zákona. Nezvyklá výše této sankce by ale také možná bohužel mohla ilustrovat i
    další, stejně tak nezvyklé a podezřelé postupy ministerstva v oblasti IT zakázek.
    Této úvaze bohužel nahrává i další pokuta, tentokrát ve výši 90 tis. korun, a
    to za obdobné chyby v zakázce na autorský dohled a servisní služby pro informační
    systém o informačních systémech veřejné správy a informační systém o datových
    prvcích pro léta 2015 až 2018. '
  - 'Domnívám se, že je toho na Ministerstvo vnitra poněkud moc, neboť toto je podle
    kompetenčního zákona dokonce ústředním správním úřadem, a to mj. i pro informační
    a komunikační technologie, a tak by mělo být spíše vzorovým příkladem transparence,
    i když teď jaksi s údivem registruji, že opak je spíše pravdou. Protože mi je
    ale jasné, že jste ve funkci ministra krátce, tak se prozatím spokojím s komentářem
    celé této situace a přirozeně také s návrhy opatření, které provedete, aby se
    nemohly podobné - a doufám, že jsou to jenom - excesy do budoucna opakovat. Děkuji. '
  - ' '
  - 'Místopředseda PSP Tomio Okamura: Děkuji, pane poslanče. A slovo má ministr vnitra
    Lubomír Metnar. Prosím, pane ministře, máte slovo. '
  - ' '
  - 'Ministr vnitra ČR Lubomír Metnar  Vážený pane předsedající, vážené paní poslankyně,
    vážení páni poslanci, Úřad pro ochranu hospodářské soutěže opravdu udělil za veřejnou
    zakázku Rámcová smlouva o poskytování technické podpory a rozvoje aplikačního
    softwaru národního systému - vízový informační systém pokutu ve výši milion korun.
    To je fakt. Bylo to v souvislosti s rámcovou smlouvou, a to v návaznosti na uzavření
    z důvodu implementace jednotlivých nařízení Evropské unie, která Česká republika
    musí do svého národního informačního systému povinně zavést, dále aby nemohlo
    dojít k havárii systému, která by měla zásadní negativní dopad na chod vízové
    problematiky a dopad na spolupracující systémy na Ministerstvu zahraničních věcí,
    a to jak na území České republiky, tak i v zahraničí, a na spolupracující informační
    systémy Evropské unie. '
  - 'Zadavatel zvolil k zadání veřejné zakázky jednací řízení bez uveřejnění v souladu
    se zákonem o veřejných zakázkách. Tento způsob zadání zadavatel zvolil z důvodu
    toho, že veřejná zakázka může být splněna z technických důvodů a z důvodu ochrany
    výhradních práv pouze určitým dodavatelem. Tyto důvody dle názoru zadavatele vycházejícího
    ze zpracovaného znaleckého posudku jednoznačně vyplývaly z uzavřené smlouvy o
    dodávce systému VIS, to je ten vízový systém, kterou tehdy uzavřelo Ministerstvo
    vnitra se společností, jak tady zaznělo, IBM v roce 2006. '
  - 'Odůvodněnost postupu formou jednacího řízení bez uveřejnění bez následné realizace
    veřejné zakázky na podporu a rozvoj vízového systému byla dána skutečností, že
    zadavatel neměl práva na podstatné úpravy a rozvoj prostřednictvím třetích osob,
    práva na všechny zdrojové ani strojové kódy. Uvedený postup byl odůvodněn zejména
    tím, že technická jedinečnost vízového informačního systému a dodavatele není
    dána pouze formální existencí autorských práv, resp. zdrojových kódů, ale taktéž
    jedinečným know-how dodavatele, které ani zdrojové kódy ani dokumentace k systému
    nemohou v plné míře reflektovat. Vlastnictví práv a nakládání se zdrojovými kódy
    řeší pouze právní, nikoliv věcnou podstatu problému. Avšak Ministerstvo vnitra
    se s argumentací Úřadu pro ochranu hospodářské soutěže, který sankci udělil, neztotožňuje
    a je přesvědčeno, že se svým postupem nedopustilo porušení zákona při zadávání
    veřejné zakázky, a proto bylo rozhodnuto podat proti rozhodnutí předsedy ÚOHS
    správní žalobu. '
  - 'Jinak krátce na doplnění. Opravdu se tímto případem, tak jak jsou jednotlivé
    zakázky - řeknu všechny a zvláště pak v rámci JŘBU - zabýváme hned od počátku.
    Jsou to zakázky, které byly v minulém roce, ale jak zaznělo, z hlediska iniciace
    z Evropské unie pro implementaci těch ochranných prvků.  '
70. schůze:
  Předseda vlády ČR Andrej Babiš:
  - '

    Otevírám bod '
  - 'K tomuto bodu vám byl doručen sněmovní dokument 6799, a já poprosím předsedu
    vlády Andreje Babiše, aby se ujal slova a návrh nám uvedl. '
  - ' '
  - 'Předseda vlády ČR Andrej Babiš: Dobrý den všem, děkuji za slovo. Vážený pane
    předsedo, vážené poslankyně, vážení poslanci, předstupuji dnes před vás jménem
    vlády s žádostí o prodloužení nouzového stavu, který vláda vyhlásila usnesením
    číslo 957 ze dne 30. září 2020, nouzový stav pro území České republiky z důvodu
    ohrožení zdraví v souvislosti s prokázáním výskytu koronaviru na území ČR. Tento
    nouzový stav byl potom prodloužen dne 30. října rozhodnutím Poslanecké sněmovny
    do 20. listopadu. Dnes vláda předstupuje znovu před Poslaneckou sněmovnu s novou
    žádostí o prodloužení nouzového stavu o 30 dnů, tzn. do 20. prosince. '
  - 'Vláda žádá o prodloužení nouzového stavu především proto, že chce dosáhnout rozhodujícího
    obratu v boji s koronavirovou epidemií. Je nesporné, že jsme od 30. října, kdy
    jsme žádali o první prodloužení nouzového stavu, již dosáhli určitého úspěchu.
    Poslední data o tempu růstu nových případů nákazy koronavirem svědčí o zlepšení
    situace. Je evidentní, že klesají denní počty nakažených oproti počtu nakažených
    z doby před měsícem. Jsme přesvědčeni, že je to výsledek opatření, která vláda
    přijala jak na samotném začátku, tedy na počátku října, tak dalšího zpřísnění
    opatření, která byla přijímána kontinuálně v dalších týdnech. Vláda v uplynulých
    dnech také přijala konkrétní plán, jak postupovat při rozvolňování opatření, tzv.
    PES, protiepidemický systém. O tom určitě bude podrobně mluvit pan ministr zdravotnictví,
    který taky popíše aktuální situaci. '
  - 'Já bych chtěl znovu apelovat na nás, na občany České republiky, že chápu, že
    současná omezení nejsou nikomu příjemná a že všichni již vyhlížejí dobu, kdy se
    budou moci věnovat svým aktivitám jako obvykle. Ale taková situace ještě nenastala
    a v nejbližších měsících pravděpodobně ani nenastane. Ten virus tu s námi bude
    ještě hodně dlouho, a pokud nebudeme ochotni respektovat jeho existenci a nebezpečí,
    znovu může nastat situace, kdy budeme znovu čelit rozvoji nákazy v rozměrech,
    které můžou extrémně zatížit náš celý zdravotní sytém. '
  - 'Právě zdravotnictví, které zejména teď na podzim pracuje na hranici svých možností,
    potřebuje oddech. Pro všechny zdravotníky je současná situace mimořádně stresující,
    vysilující. Denně zápasí o lidské životy, a bohužel ne vždy se jejich úsilí setká
    s úspěchem. Potřebujeme ve zdravotnictví uvolnit kapacity i na ostatní naléhavou
    zdravotní péči, to je taky velmi důležité, a já myslím, že Ministerstvo zdravotnictví
    to má taky v plánu v nejbližších dnech, doufám. '
  - 'Samozřejmě řešení je vakcína. My na tom intenzivně pracujeme. Připravuje se očkovací
    plán. '
  - 'Dnes ve všech okolních zemích počty nakažených znovu rostou tempem srovnatelným
    s tím, co jsme zažili u nás. Sousední Rakousko přijalo v těchto dnech mimořádně
    tvrdá opatření. Zákaz vycházení po celý den kromě cest do práce, na nákup či k
    lékaři. Uzavření obchodů, restaurací, služeb atd. Rakouský ministr zdravotnictví
    při vyhlášení těchto opatření dokonce uvedl, že se inspirovali českou zkušeností,
    kdy tvrdý lockdown přinesl výsledky. S odstupem času můžeme říci, že jsme tehdy
    vykročili správným směrem a že máme první výsledky. Povedlo se nám ve spolupráci
    s občany překonat největší nápor viru a zastavit jeho růst. Možná jsme tuto první
    bitvu vyhráli, ale do konečného vítězství nad virem je ještě strašně daleko. '
  - 'Vláda schválila plán, jak budeme postupovat při uvolňování. V průběhu příštích
    30 dnů, na které chceme prodloužit nouzový stav, uděláme některá uvolnění, tak
    jak to odpovídá schválený systém, protiepidemický systém. Budeme však postupovat
    zodpovědně a přitom musíme být připraveni reagovat na případnou změnu situace. '
  - 'Rád bych znovu zdůraznil, abychom nepodléhali falešné představě, že už je vše
    za námi. Mysleme na to, že jsou před námi předvánoční nákupy, Vánoce, a že chceme
    tyto svátky oslavit v rodinném kruhu. Proto očekávám, že budeme i nadále dodržovat
    všechna opatření a že nebudeme organizovat žádné vánoční večírky a podobné akce.
    Apeluji proto i při této příležitosti na občanskou zodpovědnost, na ohleduplnost,
    na solidaritu. Začněme, prosím, více spolupracovat, protože bez spolupráce se
    všemi občany nic z toho, co navrhujeme, co všichni potřebujeme, nebude dobře fungovat.
    Naše osobní zodpovědnost za ostatní spoluobčany je obrovská. '
  - 'S ohledem na výše uvedené vláda žádá podle čl. 6 odst. 2 ústavního zákona o bezpečnosti
    České republiky Poslaneckou sněmovnu Parlamentu ČR o vyslovení souhlasu s prodloužením
    doby nouzového stavu do 20. prosince 2002. Děkuji za pozornost a vaše pochopení. '
  - ' '
  - 'Předseda PSP Radek Vondráček: Děkuji vám, pane premiére. Než otevřu rozpravu,
    připomínám, že podle zk. 109m odst. 2 a 3 zákona o jednacím řádu při zkráceném
    jednání o návrhu na vyslovení souhlasu s prodloužením nouzového stavu se projednání
    ve výborech nekoná, nelze v rozpravě uplatňovat faktické poznámky. Poslanec může
    v rozpravě vystoupit nejvýše dvakrát a sněmovna může rozhodnout o omezení řečnické
    doby až na pět minut s tím, že omezení řečnické doby se vztahuje i na poslance
    pověřeného přednést k věci stanovisko poslaneckého klubu. '
  - 'Nyní tedy otevírám rozpravu a mám zde několik přihlášek ještě před zahájením
    schůze s přednostním právem. Jako první přišla přihláška pana předsedy Bartoše,
    poté pan předseda Rakušan, poté pan místopředseda Okamura a poté si přeje vystoupit
    se stanoviskem klubu pan poslanec Ondráček. Ptám se, zda by byl souhlas s tím,
    že by ministr zdravotnictví vystoupil jako první v rozpravě. Jestli s tím budou
    souhlasit všichni zúčastnění, ono to dává nějaký smysl. '
  - 'Tak pane ministře, prosím, máte slovo. Poté pan předseda Bartoš. Je to v pořádku?
    Děkuji za pochopení. '
  - ' '
  - 'Ministr zdravotnictví ČR Jan Blatný  Vážený pane - '
  - ' '
  - 'Předseda PSP Radek Vondráček: Omlouvám se, pane ministře. Jestli tedy klub Pirátů
    trvá na tom, že vaše přednostní bude - trváte. Tak jestli ostatní souhlasí, tak
    by vystoupil pan Bartoš, poté by vystoupil pan ministr. A už jste strhl lavinu,
    takže všichni trvají s přednostním právem, že vystoupí. Já nevím, jestli by nebylo
    fakt lepší napřed nechat vystoupit ministra zdravotnictví. Respektuji parlament,
    přátelé. Prosím, máte slovo, pane předsedo. '
  - ' '
  - 'Poslanec Ivan Bartoš: Vážené kolegyně, kolegové, vládo, vážení občané, rozhodnutí
    o prodloužení nouzového stavu je věc naprosto zásadní pro budoucnost této země.
    Omezení našich základních práv a svobod, které má každý z nás jako občan ČR, musí
    být totiž vždy velmi dobře odůvodněno a vysvětleno. '
  - 'Co má být hlavním cílem vládou zaváděných opatření? Zabránit třetí vlně a zároveň
    ekonomickému kolapsu této země. Najít rovnováhu mezi lockdownem a reálným fungováním
    země, a to potom, co tato vláda v září situaci kvůli snaze o volební zisk podcenila.
    Nechala situaci dojít až do momentu, kdy máme jedny z nejhorších čísel na světě,
    a zdravotnictví i sociální služby, a zejména lidé v nich, jsou na hranici svých
    možností. '
  - 'Na tomto místě bych chtěl poděkovat nejen lékařům a zdravotníkům za jejich práci,
    ale také všem těm, kteří do nemocnic a sociálních zařízení nastoupili při studiu
    nebo jako dobrovolníci z řad našich občanů. '
  - 'Je tady poměrně hluk, ale zkusím to překřičet. '
  - 'Za Piráty bych rád zmínil několik zásadních věcí. V září selhalo trasování kvůli
    kapacitě systému hygieny. Chyběli nám lidé a kapacity testovat, trasovat a izolovat,
    protože je někdo zapomněl posílit. Jak tomu bude nyní? V důsledku toho tak za
    ohromných nejen finančních, ale tentokrát i lidských obětí zavřel Andrej Babiš
    zemi. Omezil provozovny, maloobchod, ponechal otevřené jen velké obchodní řetězce.
    Zabránil dětem se prezenčně vzdělávat, zlikvidoval gastronomii i služby a vyhlásil
    zákaz vycházení.  '
71. schůze: {}
72. schůze:
  Předseda vlády ČR Andrej Babiš:
  - ' '
  - 'Místopředseda PSP Tomio Okamura: Nyní vystoupí premiér Andrej Babiš a je to zatím
    poslední přihláška. V zastoupení klubu se hlásí místopředseda klubu Pirátů, pan
    poslanec Černohorský. Prosím, pane premiére, máte slovo. '
  - ' '
  - 'Předseda vlády ČR Andrej Babiš: Já bych chtěl reagovat na paní poslankyni. '
  - 'Já se omlouvám, já jsem vlastně... Ten problém je, že mluvit o ODS, a ODS jsou
    lidi. A samozřejmě, paní Černochová, já vám chci poděkovat za spolupráci. To,
    co vy říkáte, je pravda. S vámi rezort obrany spolupracuje velice dobře a já vám
    za to děkuju. Já s tím nemám žádný problém. Samozřejmě vy tady bojujete za ODS
    a samozřejmě jste velice inteligentní, tak prezentujete ta procenta. Ale ono to
    přece není o těch procentech. Co ta armáda z těch procent si vlastně vezme? Protože
    když říkáte 1,3 %, v roce 2010 bylo 48,9 mld. a 1,3 % v roce 2020 bylo 75,5 mld.
    A rozdíl je kolik? 26,6 mld. Takže vy tady schválně mluvíte o těch procentech,
    protože samozřejmě HDP šlo nahoru, je to trojčlenka, všichni tomu rozumíme. Takže
    mluvíte krásně, je to super. Ale já jsem v tom vystoupení hlavně mluvil o KDU-ČSL
    a o tom famózním náměstkovi tam, který potom založil jinou stranu, se domluvili
    s Topolem. '
  - 'A co se týče vás, tak pan Vondra udělal tu Bílou knihu a pan Vondra byl ten,
    který pronajal ten sklad ve Vrběticích těm zločincům. Asi mě budou zase žalovat.
    A potom to někdo odpálil, asi naschvál. Stálo nás to miliardu. Proč to pronajal?
    Nevím. Takže je to o lidech. A já jsem rád a vy pomáháte rezortu a spolu jsme
    i tady podporovali věci. Chápu, že mluvíte za ODS. Takže tu Bílou knihu, já tedy
    nevím, co vojáci z té Bílé knihy měli, ale já bych vás poprosil, kdybyste mi mohla
    dát s vaším podpisem. Já nechci Vondrův podpis. Já chci váš podpis. Buďte tak
    hodná a já vám za to děkuji. '
  - 'A ještě poslední věc. Prosím vás, v roce 2013, když jste končili, víte, kolik
    byl průměrný plat vojáků? 33 588. A kolik teď bude průměrný plat vojáků? 51 689!
    A stejně je to s celníky - 32 tisíc, 48 tissíc a tak dále. Policie, všichni. Takže
    za nás se mají všichni dobře! Protože my jsme vláda, která může zdokumentovat,
    co udělala pro lidi. Takže já jsem chtěl jenom vysvětlit, že armáda o nic nepřijde. '
  - 'Pane Bartošek, já jsem vás ještě tedy ukecával, že ještě stále můžete změnit
    stanovisko, můžete nás stále podpořit, když jste zase měli tolik návrhů, tak jste
    nás nechali v tom. A my si samozřejmě nemůžeme dovolit to rozpočtové provizorium.
    A to je všechno. Tak děkuju. '
  - ' '
  - 'Místopředseda PSP Tomio Okamura: Nyní tady mám ještě dvě přihlášky. Za Piráty
    místopředseda klubu a poslanec Lukáš Černohorský a potom předseda KDU-ČSL Marian
    Jurečka. Prosím, máte slovo. '
  - ' '
  - 'Poslanec Lukáš Černohorský: Děkuji za slovo. Piráti, jak už tady bylo deklarováno,
    rozpočet nepodpoří, a to z několika důvodů. Jedním z nich je, že rozpočet za prvé
    nereflektuje daňový balíček, který samozřejmě budeme schvalovat, či neschvalovat,
    doufejme, v úterý, kdy můžeme zaseknout další sekyru do rozpočtu. Další věc je,
    že není samozřejmě vůbec připraven na nějakou reakci na covid. V tuto chvíli už,
    a říkal to tady i pan poslanec Kalousek, je naprosto neopravitelný. '
  - 'Co se týče úpravy, která zde prošla, to znamená úprava těch 10 mld. korun, prostřednictvím
    pana předsedajícího pan poslanec Leo Luzar tady říkal, že za dob komunistů se
    armáda měla dobře, že byla bojeschopná, takže mě naopak jako fascinuje, že v tuto
    chvíli zajišťujou a ponižujou armádu a její rozpočet. Děkuji za slovo. '
  - ' '
  - 'Místopředseda PSP Tomio Okamura: A jako poslední je přihlášen předseda KDU-ČSL
    Marian Jurečka. Nemám další přihlášky. Prosím, máte slovo. '
  - ' '
  - 'Poslanec Marian Jurečka: Děkuji. Ta debata se už tak trošku zklidňuje, vracíme
    se zpátky do adventního vánočního času, za to jsem rád. '
  - 'Ale já bych měl takovou prosbu, kdyby tady pan premiér mohl s námi se všemi,
    ale hlavně s veřejností udělat takovou gentlemanskou dohodu. Pane premiére, jednou
    provždy kdyby to šlo udělat. Když říkáte čísla, říkejte je tedy prosím potom vždycky
    v absolutních částkách a hned k tomu dejte i ten podíl k HDP. Protože vy to jednou
    podáte, když se to hodí, v absolutních částkách, když se to nehodí, tak to HDP
    tam necháte bokem, na to musí přijít tady paní poslankyně Černochová, aby to tady
    vysázela. A když mluvíte zase potom třeba hodně o státním rozpočtu, zadlužení
    a zvyšování schodku, tak tam ty absolutní částky vynecháváte, o tom mlčíte a mluvíte
    hlavně o tom HDP. Tak prosím pěkně, aby tomu občané rozuměli, aby to bylo krásně
    viditelné, říkejte vždycky i tu částku absolutní a k tomu dodejte i ten podíl
    na HDP. To bude úplně nejideálnější a nebudeme tady muset vést ty přestřelky.
    A pak se bude ukazovat ta pravda v té realitě, ve které ty vlády byly, ať už jsme
    s nimi mohli souhlasit, nebo nesouhlasit. '
  - 'A to stejné platí i k argumentace k té průměrné mzdě vojáků, celníků. Zase -
    vztahujme to k tomu, jaká je průměrná mzda v daném roce, protože víme, že průměrná
    mzda za poslední roky velmi rychle roste, což je dobře, ale potom to také dejme
    do toho reálu, kolik je to tedy vůči ekonomické situaci na pracovním trhu v té
    zemi. To bude férové. '
  - 'A potom jenom ještě jednu věc. Vy jste říkal, že za vás se mají všichni dobře.
    No, já tady s vámi povedu drobnou polemiku. Nejsem si jist, jestli to dneska říkají
    ti, kteří podnikají v gastrosektoru, ve službách, ti, kteří dneska dostávají kompenzační
    bonus 10 tisíc korun čistého, že si to myslí ti, kteří dneska musí znovu zavřít.
    To si nejsem úplně jistý, jestli oni dneska stojí a tleskají a říkají: za Andreje
    Babiše se máme prostě opravdu dobře. Myslím si, že tady je obrovské množství skupin,
    ti, kteří dodneška řeší exekuce, ti, kteří dodneška řeší to, že není nějaká rozumná
    forma teritoriality, to, že tady do dnešních dnů není milostivé léto, které KDU-ČSL
    navrhuje, ať těm lidem, kteří jsou v té dluhové pasti, dáme jednou provždy druhou
    šanci. Nevím, jestli si to, že se mají dobře a nejlíp, myslí ti, kteří jsou dneska
    v řádném procesu oddlužení, a přesto nedostanou kompenzační bonus za to, že jim
    vláda svým rozhodnutím řekla: a musíte zavřít. Z čeho ti lidé mají nejenom uživit
    své rodiny, ale splácet to, co v tom procesu oddlužení splácet mají? Takže je
    tady obrovské množství lidí, kteří si, myslím, že objektivně nemohou říct, že
    se za vlády Andreje Babiše mají nejlíp. '
  - ' '
  - 'Místopředseda PSP Tomio Okamura: Nemám tady jinou přihlášku, nejsme v rozpravě,
    takže budeme pokračovat. O všech návrzích bylo hlasováno. Přikročíme tedy k hlasování
    o celém návrhu zákona. Já zagonguji. Je tady žádost o odhlášení, takže vás všechny
    odhlásím. Přihlaste se znovu svými hlasovacími kartami. '
  - 'Přednesu návrh usnesení, mezitím budou mít poslanci prostor se dostavit. Takže
    o čem budeme hlasovat? Ještě pro jistotu zagonguji několikrát. '
  - 'Návrh usnesení: "Poslanecká sněmovna vyslovuje souhlas s vládním návrhem zákona
    o státním rozpočtu České republiky na rok 2021 a s vládním návrhem státního rozpočtu
    České republiky na rok 2021, podle sněmovního tisku 1067, ve znění schváleném
    Poslaneckou sněmovnou." '
  - 'Táži se, jestli jsou tady všichni poslanci, kteří chtějí hlasovat, protože tady
    vidím nějakou gestikulaci v sále. Mám ještě chvíli počkat? Máme přihlášeno dostatečně. '
  - 'Takže zahajuji hlasování. Kdo je pro? Pardon? (Hlasy ze sálu: 107) 107, tak moment.
    Takže ukončuji hlasování. Znovu vás odhlásím. Přihlaste se znovu všichni svými
    hlasovacími kartami. Proto jsem se raději tázal před hlasováním, jestli je všechno
    v pořádku, aby nebyly problémy.  '
73. schůze: {}
74. schůze: {}
75. schůze: {}
76. schůze:
  Předseda vlády ČR Andrej Babiš:
  - '

    Ptal jsem se včera - zas aby to bylo něco pozitivního - jaké jsou zkušenosti s
    očkováním proti chřipce, kolik lidí se nechalo očkovat, jak to probíhá. Tak pro
    ty z vás, kteří to jako já ještě včera nevěděli, tak tam to probíhá mnohem jednodušeji.
    Tam to probíhá především v ordinacích praktiků, jednotlivé roky se liší. Podle
    čísel, která jsem dostal včera z Ministerstva zdravotnictví, je to 7 až 10 % populace,
    takže 700 tisíc až jeden milion a naočkují se v průběhu zhruba šesti týdnů. Ale
    tam opravdu podle slov Ministerstva zdravotnictví očkují především praktici. '
  - 'Tak se zeptejme k té strategii očkování, v které fázi mohou nastoupit praktici.
    Z toho materiálu vlády není jasné vůbec nic, je tam napsané - v další fázi. V
    první fázi fakultní nemocnice, zdravotní ústavy, v další fázi. Ale přece ti občané
    mají vědět, kdy to bude. V lednu, v únoru, v březnu... No v lednu to nebude určitě,
    to víme. Takhle má vypadat podrobná strategie očkování. To je debata, kterou máme
    vést, a ne se pořád zaklínat: potřebujeme nouzový stav, potřebujeme dávat pokuty,
    nebo jak říkal ministr kultury, někoho na 24 hodin nebo 48 hodin strčíme do lochu.
    To nikam nevede. Jenom k prohloubení nedůvěry. A ještě to říkal ministr kultury,
    to mi přišlo poměrně zábavné, který bude rozhodovat, koho zavře na dva dny, a
    koho ne. Pominu, že to vůbec nejde, tomu rozumím, tak nechci, aby to hned někdo
    vyvracel, že to byla nadsázka. Ale slova členů vlády v této chvíli berou občané
    vážně a neřeší, jestli to úplně jde, nebo ne, ale říkají si: ježiš, ten ministr
    to takhle chce. '
  - 'Soustřeďme se na praktické věci, na to, ať máme dobrou strategii očkování. Realistickou.
    A tu pak řekněme veřejnosti, aby neměla přehnaná očekávání a nedošlo k dalšímu
    zklamání, a tím pádem k další ztrátě důvěry. A čím víc se ztrácí důvěra, tím těžší
    je situace, logicky, aby občané ta opatření, o kterých si můžeme myslet, co chceme,
    ale jsou vydaná, dodržovali. A v tom vláda dělá bohužel velmi málo. '
  - ' '
  - 'Místopředseda PSP Vojtěch Pikal: Děkuji. V tuto chvíli již neeviduji další přihlášky
    do rozpravy, takže pokud se již nikdo nehlásí... Pan premiér? Prosím. Máte slovo. '
  - ' '
  - 'Předseda vlády ČR Andrej Babiš: Děkuji za slovo. Děkuji všem za podporu, kteří
    mi psali a sdíleli moje utrpení při některých těch projevech. Ráno se mě ptali,
    proč mám nejmenší účast ve sněmovně, tak už to snad pochopí ti redaktoři. '
  - 'Pane poslanče Stanjuro prostřednictvím pana předsedajícího, my jsme vám v dobré
    vůli poslali návrh vakcinačního plánu. A já jsem dokonce donutil pana ministra,
    aby vám to poslal, protože jsme chtěli s vámi normálně debatovat. A vy jste to
    teďka roztrhal na kusy. A my jsme vám to v dobré vůli dali, abychom o tom diskutovali.
    Ale dneska to není o očkování přece, ne? Dneska je to o nouzovém stavu. '
  - 'Někdo tady říkal, že jsme přišli s pýchou. Já jsem sem přišel s pokorou, s žádnou
    pýchou. A v podstatě já vůbec nechápu, co tady vlastně diskutujeme 5,5 hodiny.
    Všichni ti, kteří nechtějí prodloužit nouzový stav, chtějí chaos a ohrožují životy
    našich spoluobčanů. Jednoznačně. Ano. Chcete jenom chaos, nic jiného. A to jsme
    mohli dneska vyřešit za hodinu. Proč vlastně chcete tak často tu debatu o nouzovém
    stavu? No abyste tady mohli mluvit 5,5 hodiny. Minule to bylo 6,5 hodiny, teď
    bylo 5,5 hodiny. Všichni jste si udělali ty projevy... A to je všechno, ne? O
    to jde vlastně, abyste tady mohli mluvit. A já jsem tady získal asi tři voliče,
    protože mi někdo říkal, že ty projevy, že to ani v hospodě, když mají pět piv,
    neříkají ty věci, které odezněly, některé ty projevy byly šílené úplně. Takže
    díky za to teda. Někteří psali, že mě nevolili, ale po tom, co vidí, jak trpím
    tady, tak že dostanu ten hlas. Tak díky. '
  - 'Jaká represe? Největší pokutu policisté dávají 3,5 tisíce korun. A myslíte si,
    že ten majitel Vyšehradu nebo ten Američan, který tady organizuje ty túry, co
    přijedou ze zahraničí, a všichni chlastaj, potom ještě poškodí nějaký pomník.
    A ta studentka z Erasmu si stěžuje, že když tam přišla policie, že chudinka nedostala
    vodu. No ve Francii by s ní naložili jinak. A tady porušují někteří pravidla a
    my říkáme ne, většina respektuje. '
  - 'A vy jste zapomněli, co před měsícem jsme tady dělali? My jsme kupovali postele,
    řešili jsme oxygenační přístroje z Nového Zélandu, stavěli jsme polní nemocnice
    a naši zdravotníci bojovali pro to, abychom neměli lidi, kteří budou ležet na
    chodbách, a někdo bude rozhodovat o té intubaci, jak to bylo v Itálii. Já nechápu.
    Takže vy vlastně říkáte, že nemáte problém s tím, že skončí nouzový stav, bude
    chaos, pandemie se rozšíří, budeme mít zase 300 mrtvých denně. A potom budete
    zase řvát: a zase jste nic neudělali a všechno špatně! Tak já fakt tomu nerozumím.
    Ale já chápu, že ten nouzový stav je potřeba mít stále, abyste mohli mluvit tady,
    abyste stále mohli mluvit a napadat tu vládu a opakovat jí některé ty lži. '
  - 'Ono stokrát opakovaná lež je pravda. A hlavně to je lež, kterou rozšířil pan
    Hřib, a pan Bartoš ji dneska opakoval. Není pravda, není pravda, že já bych vinil
    Pražany z toho, že dělají něco špatně. To není vůbec pravda. Já jsem vyzval pana
    Hřiba, aby řešil dopravu, ty narvané tramvaje. Dneska pan Fiala tu není, řekl,
    že budou nějaké omezené spoje Českých drah. Tak jsem to vyřešil... Ne pan Fiala,
    pan Fiala druhej... Tak jsem psal Havlíčkovi, Havlíček psal Bednárikovi. A je
    vyřešeno. A proč to ten Hřib neudělal? Není pravda, že já jsem kritizoval obyvatele
    Prahy. Je to lež, kterou opakoval Bartoš, Hřib a další. Já jsem jenom chtěl, když
    teda pan primátor říká, že nic nemůže, tak mohl aspoň zavolat na ten dopravní
    podnik, aby posílili ty spoje, ne, když jsou tam lidi jak sardinky. Vždyť věděli
    kolik dní dopředu, že skončíme ve 22.00. To věděli, ne? A neudělal vůbec nic.
    To jsem kritizoval. A potom jsem kritizoval, že na Staromáku někdo prodává langoše
    a trdelník. A to bylo všechno. Ale vy jste to převrátili všechno, protože vám
    to vyhovuje, děláte tu politiku, vy jste ti profesionální politici. Takže já to
    odmítám. Není to pravda. Já jsem věděl, že COVID-19 bude hlavní téma před krajskými
    volbami, ale teďka v tom pokračujete? Teďka vám je jedno, že za chvíli můžou být
    přeplněné nemocnice a zase budou umírat lidi? Já fakt tomu nerozumím. Nerozumím,
    proč tady se dělá politika. '
  - 'Tady pan Mihola mluvil o těch kompenzacích. Ano, my jsme dali tento rok 150 miliard
    kompenzací. A ten návrh navýšení, pane poslanče, je vlastně zákon, my jsme museli
    měnit zákon. A my samozřejmě jsme kompenzovali a budeme kompenzovat. Ano, teďka
    nám nadávají za ty restaurace. Ale víte vůbec o tom, že žádné restaurace v okolních
    státech nejsou otevřené? Žádné. Ani v Německu, ani v Rakousku, ani Maďarsku, na
    Slovensku na terase, v Polsku zavřeno. Pro dobrotu na žebrotu. My samozřejmě chceme,
    aby naši podnikatelé podnikali. A většina to dodržuje, absolutně to dodržuje. '
  - 'Takže já jsem si myslel, že to bude nějaká debata normální, ale zase to byla
    jenom politika. Pan ministr nestačil x-krát vyvracet různé dezinformace, které
    tady byly. A mě to samozřejmě mrzí, protože jsem si myslel, vy jste vždycky deklarovali
    - pojďme se bavit a my máme návrhy. Ale vy jste nenavrhli dneska, co máme dělat
    tedy. Jenom všechno kritizujete.  '
77. schůze: {}
78. schůze:
  Předseda vlády ČR Andrej Babiš:
  - '

    Jenom doufám, že dnešní vydání toho plátku Mladá fronta DNES, který patří do celého
    koncernu Agrofert a hnutí ANO, že nemělo jenom naznačit pod čarou nějaké změny
    na pozici ministra zdravotnictví. Protože to by skutečně nebylo ku prospěchu boje
    s COVID-19. Ale já se chci vrátit k meritu věci, protože to by byla úplně jiná
    debata, a já jsem si říkal, kam až jsme schopni klesnout v podobě tady těch budovatelských
    plátků a titulních stran, které na nás občas vypadnou z poštovní schránky. '
  - 'Ale k věci samotné. My jsme jako anticovidový tým složený, jak jsem říkal, ze
    zástupců ODS, KDU-ČSL a TOP 09 připravili vánoční výzvu. Ta vánoční výzva má sedm
    bodů. My je zároveň zde, kolegyně a kolegové, chceme předložit jako doprovodné
    usnesení k hlasování o nouzovém stavu a žádáme o vaši podporu, protože jsou to
    výzvy směrem k vládě, s kterými, jsme přesvědčeni, že se musí ztotožnit každý
    z poslanců. Dovolte mi, abych vám tedy představil tuto vánoční výzvu, která je
    motivována tím, že jsme si vědomi toho, že situace se opravdu zhoršuje a že některé
    věci jsou teď věcí prioritního - a já řeknu národního - zájmu. A to je právě první
    věc a ta se týká očkování, kde jsme přesvědčeni o tom, že je potřeba připravit
    skutečně strategický jasný plán. '
  - 'Já si dovolím tedy, tak abych potom už nemusel znovu to usnesení představovat,
    vás seznámit s tím prvním bodem: "Poslanecká sněmovna vyzývá vládu, aby bezodkladně
    představila propracovaný strategický plán očkování, včetně informační kampaně,
    a to nejen pro jednotlivé prioritní skupiny. Tento plán musí nezbytně obsahovat
    přesnou organizační podobu očkování, nezbytné také IT zajištění, včetně zapojení
    komunální sféry s nezbytnou administrativní oporou. Očkování vnímáme jako věc
    prioritního národního zájmu. Úspěšné zvládnutí očkování ale podmiňuje zapojení
    širokých struktur společnosti." To je tedy první bod, který apeluje na očkování
    jako tu cestu, jak se s pandemií COVID-19 vyrovnat. '
  - 'Druhý bod, ten už se týká dopadů pandemie na živnostníky a podnikatele. Nakonec
    i vy jako vláda jste minulý týden avizovali ústy pana vicepremiéra, že jste připraveni
    poskytnout stoprocentní kompenzace, stoprocentní náhrady majitelům penzionů, hotelů,
    restaurací tak, aby škody, které jim jsou objektivně působeny tím, že mají své
    provozy uzavřeny nebo je budou mít uzavřeny, tak aby jim byly nahrazeny. Proto
    tedy přicházíme s tímto bodem: "Poslanecká sněmovna vyzývá vládu, aby s ohledem
    na fatální dopady pandemie COVID-19 na živnostníky a podnikatele bezodkladně představila
    formu čerpání avizovaných stoprocentních kompenzací pro uzavřené provozovny v
    rámci obchodu a služeb." '
  - 'Třetí bod se týká toho, o čem tady hovořil už pan předseda Jurečka, a to je navýšení
    kompenzačního bonusu v situaci prodlužujícího se nouzového stavu. Jsem přesvědčen
    o tom, že není jiné cesty. "Poslanecká sněmovna tedy vyzývá vládu, aby nejpozději
    k 4. lednu 2021 připravila navýšení kompenzačního bonusu z 15 na 20 tisíc korun
    s účinností od 1. ledna 2021, a to také s možností čerpat i podnikatelem, který
    se nachází v procesu insolvence a nemá nárok na žádnou přímou pomoc státu. Současně
    vyzýváme vládu, aby co nejdříve připravila zákonnou podobu odpuštění odvodů OSVČ
    a obnovila program Antivirus C, a to minimálně pro první čtvrtletí roku 2021."
    To totiž je jedna z těch nejúčinnějších pomocí našim podnikatelům. '
  - 'Čtvrtá věc, a ta je velmi důležitá, je rychlost pomoci. Tady skutečně platí,
    kdo rychle dává, dvakrát dává, a když se podíváme na tu administrativní náročnost
    a přebujelou byrokracii v jednotlivých programech, tak to skutečně nepůsobí jako
    něco, co by dodalo důvěru v to, že vláda skutečně chce pomoci a že skutečně se
    chce vypořádat s dopady pandemie COVID-19. Proto navrhujeme toto usnesení: "Poslanecká
    sněmovna vyzývá vládu, aby stávající systém podpor pro podnikatele upravila tak,
    aby jejich faktické čerpání a vyplacení bylo možné ve lhůtě maximálně 15 dní od
    doručení žádosti příslušnému úřadu. Současně vyzýváme vládu, aby snížila administrativní
    zátěž čerpání jednotlivých podpor na úroveň využití čestného prohlášení a datové
    schránky pro identifikaci žadatele. Pro ověření oprávněnosti žádostí pak následně
    státní správa využila data, která podnikatelé pravidelně poskytují příslušným
    státním institucím, zejména finančním úřadům nebo České správě sociálního zabezpečení,
    a nezatěžovala tak nadbytečnou administrativou samotné žadatele." '
  - 'Další bod naší vánoční výzvy se týká primárně ministra vnitra, protože kdyby
    ministr vnitra slíbil to, co tady pronesl v červenci, to znamená, že nejpozději
    v září předloží do Sněmovny vláda novelizaci krizové legislativy, to znamená ústavní
    zákon o bezpečnosti státu a navazující krizový zákon, tak bychom možná byli ušetřeni
    tohoto opakovaného zasedání v rámci prodlužování nouzového stavu. Ten návrh zákona
    je prodiskutován v rámci poslaneckých klubů, je zde ve Sněmovně a já nerozumím
    tomu, proč vaše vláda ten zákon nedoprojedná a nepředloží ty novely tak, abychom
    skutečně je mohli využít už v této době pandemie COVID-19. Na co čekáme? Až se
    se vším vypořádáme? To opravdu ta krizová legislativa pro tuto situaci už bude
    k ničemu. - Proto jasně vyzýváme vládu a ministra vnitra, aby bezodkladně předložili
    Sněmovně již v září slibovanou novelizaci krizové legislativy, která by jasně
    upravovala pravidla nouzového stavu a krizového řízení. '
  - 'Šestý bod, a ten je také zásadně důležitý a týká se pana ministra Blatného a
    týká se toho, jakým způsobem je určováno skóre systému PES, protože v tom, přiznejme
    si, trochu panuje chaos. Ta vyjádření jsou různá, ať už od pana ministra, nebo
    od jeho náměstků a podřízených, a bylo by dobré, aby tady v tomto smyslu bylo
    jasně řečeno, z jakých dat a jakým systémem se to skóre vypočítává. - Proto si
    dovolíme navrhnout toto usnesení, kdy Poslanecká sněmovna žádá ministra zdravotnictví,
    aby upřesnil a zveřejnil aktuální parametry a kritéria, dle kterých je stanovováno
    skóre PES, zvláště s ohledem na různé podoby testování a další zvolená hlediska. '
  - 'A poslední věc, já už jsem to tady naznačil. Máme-li budovat důvěru veřejnosti
    v kroky vlády, máme-li posilovat důvěru v to, že je očkování skutečně tou cestou,
    jak pomoci vypořádat se s pandemií COVID-19, tak kroky vlády musí být jasné, věrohodné,
    srozumitelné a nemohou se pohybovat na úrovni skutečně někdy až panoptika. V tomto
    smyslu, pane premiére, skutečně opusťme tu představu Ferdy Mravence - práce všeho
    druhu a nechme ty věci, tak jak vy často říkáte, na ty odborníky. Nestačí to jenom
    říkat, je potřeba potom tyto kroky také činit, a proto si dovolujeme navrhnout
    v rámci vánoční výzvy poslední, sedmý bod: "Poslanecká sněmovna žádá předsedu
    vlády, aby respektoval stanoviska ministra zdravotnictví a věnoval se řízení vlády
    jako celku. Strategii očkování ponechte na odbornících. Jedině tak přispějete
    ke zvýšení již tak vámi otřesené důvěry občanů v tento klíčový faktor zvládnutí
    celé pandemie." '
  - 'To je tedy sedm bodů vánoční výzvy poslaneckých klubů KDU-ČSL, ODS a TOP 09,
    které předkládáme jako doprovodné usnesení k tomuto bodu. Děkujeme za vaši podporu,
    protože ty body jsou jasným vzkazem tomu, že vláda si je vědoma situace, v jaké
    se Česká republika nachází, chce pomoci, chce pomoci rychle, účinně a chce posílit
    důvěru v kroky vlády a politiků. To přece musíme dělat. Pokud se chceme skutečně
    vypořádat s tou nelehkou situací, v které se nacházíme, tak tohle je to, co, pane
    premiére, často zdůrazňujete - že máme táhnout za jeden provaz. '
  - 'Děkuji za pozornost. '
  - ' '
  - 'Místopředseda PSP Vojtěch Filip: Děkuji panu poslanci Výbornému. Nyní se slova
    ujme předseda vlády ČR pan Andrej Babiš. Připraví se Zdeněk Ondráček se stanoviskem
    klubu KSČM. Prosím, pane předsedo, máte slovo. '
  - ' '
  - 'Předseda vlády ČR Andrej Babiš: Dobrý den ještě jednou. Děkuji za možnost tady
    vystoupit. Ráno jsem tady čekal tři a půl hodiny. Byl jsem vypárovaný, takže moje
    práce měla být mimo Sněmovnu, no a vidím, že se nic nezměnilo vlastně od toho
    čtvrtku. Nejhorší zážitek v mé politické kariéře. Doufám, že, pane Jurečko, a
    váš kolega koukáte na Čau lidi v neděli. Tam jsem vám definoval, co to je pokrytectví.
    Vy ale jste tak vycvičení. To je ten... Dneska mi tady kolega Ferjenčík říkal,
    že jsem se spletl v povolání, protože má pocit, že jsem politik. No nejsem politik.
    Dělám politiku, ale neumím tu politiku. Neumím. Neumím být pokrytec.  '
79. schůze:
  Předseda vlády ČR Andrej Babiš:
  - ' '
  - 'Místopředseda PSP Vojtěch Filip: Dobré dopoledne, vážené paní poslankyně, páni
    poslanci, členové vlády. Budeme pokračovat tak, jak jsme upravili program dnešní
    schůze. Je před námi bod číslo '
  - 'Ještě než udělím slovo s přednostním právem předsedovi vlády České republiky
    Andreji Babišovi, požádám sněmovnu o klid! Máme před sebou zákon ve třetím čtení,
    budeme rozhodovat o vážných věcech. Prosím tedy, aby tady byla dostatečně důstojná
    atmosféra pro projednávání. Ještě chviličku, pane premiére. Děkuji. Máte slovo. '
  - ' '
  - 'Předseda vlády ČR Andrej Babiš: Děkuji za slovo. Dobrý den, kolegyně, kolegové.
    Chtěl bych pověřit tímto ministra životního prostředí pana Richarda Brabce předložením
    sněmovního tisku 800, aby v souladu s ustanovením zk. 93 odst. 1 ve spojitosti
    s zk. 57 odst. 2 zákona č. 90/1995 Sb., o jednacím řádu Poslanecké sněmovny. Děkuji
    za pochopení. '
  - ' '
  - 'Místopředseda PSP Vojtěch Filip: Děkuji panu předsedovi vlády za toto sdělení.
    Je to věcí vlády, kdo je pověřen obhajovat vládní návrh zákona. Respektujeme to.
    Děkuji panu ministru životního prostředí Richardu Brabcovi, že zaujal místo u
    stolku zpravodajů, a děkuji také panu poslanci Ratiborskému, který zastoupil zpravodaje
    výboru pro obranu pana poslance Bělicu. Nyní tedy zahájíme projednávání. '
  - 'Já ještě počkám. Pokud diskutujete jiná témata, než je Vojenské zpravodajství,
    prosím v předsálí! Vím, že senátní vratka řadu lidí vedla k zamyšlení, jak dál,
    ale přesto jsem přesvědčen, že už je potřeba se věnovat novému bodu. Děkuji. '
  - 'Projednáváme tedy vládní návrh zákona, kterým se mění zákon č. 289/2005 Sb.,
    o Vojenském zpravodajství, ve znění pozdějších předpisů, a některé další zákony,
    podle sněmovního tisku 800. Požádám pana ministra životního prostředí Richarda
    Brabce, aby z pověření vlády, které jsme právě slyšeli, tento tisk ve třetím čtení
    uvedl. Máte slovo, pane ministře. '
  - ' '
  - 'Ministr životního prostředí ČR Richard Brabec  Děkuji za slovo, vážený pane předsedající.
    Kolegyně, kolegové, dovolte mi stručně ve třetím čtení ještě uvést tento tisk,
    vládní návrh zákona, kterým se mění zákon o Vojenském zpravodajství, byl projednáván
    na příslušných výborech Poslanecké sněmovny a výsledné řešení v podobě pozměňovacích
    návrhů je vyústěním společné práce všech zúčastněných, tedy jak Ministerstva obrany,
    Vojenského zpravodajství, tak i jednotlivých představitelů napříč politickým spektrem,
    ale i odborné veřejnosti a soukromého sektoru. Významným posunem je zohlednění
    postavení soukromého sektoru jako partnera při řešení krizových situací. Vojenské
    zpravodajství bude spolupracovat přímo se subjekty, které se již aktivně na ochraně
    českého kybernetického prostoru podílejí. Samotné odhalování útoků bude prováděno
    výlučně cíleně na základě předem definovaných ukazatelů a koordinované spolupráce
    s ostatními bezpečnostními složkami a soukromým sektorem. '
  - 'Případný zásah vůči kybernetickým útokům bude Vojenskému zpravodajství umožněn
    jen jako krajní řešení národní sebeobrany, když budou ohroženy životy lidí, například
    z důvodu vyřazení IT systému nemocnice nebo elektrárny, a to navíc jen když to
    nepůjde řešit jinak a bude nutné konat co nejrychleji. Vždy se ale bude jednat
    o koordinovaný postup s ostatními prvky systému národní bezpečnosti. '
  - 'Nové činnosti Vojenského zpravodajství budou podléhat kontrolním mechanismům
    zaručujícím dodržování zákonných mantinelů, například povinnost vedení auditních
    záznamů o provozu nástrojů detekce, jež budou plně přístupné kontrolním orgánům.
    Kromě vnitřní kontroly bude na tuto činnost dopadat systém takzvané trojstupňové
    kontroly, konkrétně ze strany za prvé vlády, vláda jako celek může žádat informace,
    za druhé Parlamentu, stálá komise pro kontrolu činnosti Vojenského zpravodajství,
    a konečně za třetí, orgánu nezávislé kontroly. Zatím není ustaven, ale bude se
    jednat o druhý stupeň parlamentní kontroly. Nad rámec výše uvedeného bude pro
    účely kontroly nakládání s daty výraznou novinkou i funkce inspektora kybernetické
    obrany. Jmenován bude vládou na návrh ministra obrany, a to vždy po projednání
    ve výboru pro obranu Poslanecké sněmovny. Tato osoba bude při výkonu své funkce
    nezávislá a při svém rozhodování vázána pouze právním řádem. Jeho primárním úkolem
    bude dozorovat nad ochranou dat a informací zpracovávaných Vojenským zpravodajstvím
    a souvisejících postupů při výkonu kybernetické obrany, a to včetně dodržování
    základních práv a svobod. '
  - 'Hlavním cílem návrhu je, abychom byli připraveni na moderní hrozby a tím předcházeli
    možným negativním následkům, respektive abychom byli schopni adekvátně reagovat
    na ohrožení, která jsou v dnešní době bohužel více než reálná. Děkuji vám za pozornost. '
  - ' '
  - 'Místopředseda PSP Vojtěch Filip: Děkuji panu ministrovi životního prostředí Richardu
    Brabcovi za úvodní slovo z pověření vlády a nyní požádám zpravodaje garančního
    výboru, pana poslance Ratiborského, aby pozměňovací návrhy, které jsou v tisku
    805, případně odůvodnil, aby přednesl svou zpravodajskou zprávu o projednání ve
    výboru. Máte slovo, pane zpravodaji. '
  - ' '
  - 'Poslanec Michal Ratiborský: Děkuji za slovo, pane předsedající. Garanční výbor,
    výbor pro obranu, přijal na své 41. schůzi 3. února toto usnesení: "Výbor pro
    obranu Poslanecké sněmovny Parlamentu České republiky jako garanční výbor po projednání
    Vládního návrhu zákona, kterým se mění zákon č. 289/2005 Sb., o Vojenském zpravodajství,
    ve znění pozdějších předpisů, a některé další zákony, sněmovní tisk číslo 800,
    po druhém čtení v Poslanecké sněmovně doporučuje Poslanecké sněmovně Parlamentu
    ČR hlasovat ve třetím čtení o návrzích podaných k návrhu zákona podle sněmovního
    tisku 800/5 v následujícím pořadí: '
  - 'Za prvé hlasovat o návrzích podle zk. 95 odst. 2 zákona o jednacím řádu Poslanecké
    sněmovny, budou-li ve třetím čtení předneseny. '
  - 'Za druhé pozměňovací návrh D1 poslance Kopřivy. '
  - 'Za třetí pozměňovací návrh D2 poslance Kopřivy. V případě přijetí D2 se stávají
    nehlasovatelnými návrhy A24 a C2, body 5, 6 a 7. '
  - 'Za čtvrté pozměňovací návrh D3 poslance Kopřivy. '
  - 'Za páté pozměňovací návrh D4 poslance Kopřivy. V případě přijetí D4 se stává
    nehlasovatelným C2, bod 4. '
  - 'Za šesté pozměňovací návrh D5 poslance Kopřivy. '
  - 'Za sedmé pozměňovací návrh C2, body 1, 2 a 3, usnesení ústavně-právního výboru.
    V případě přijetí C2 bodu 3 se stane nehlasovatelným A21. '
  - 'Za osmé pozměňovací návrh C2 bod 4, usnesení ústavně-právního výboru, nehlasovatelné,
    pokud by byl přijat D4. '
  - 'Za deváté pozměňovací návrh C2, body 5, 6 a 7, usnesení ústavně-právního výboru,
    nehlasovatelné, pokud by byl přijat D2. '
  - 'Za desáté pozměňovací návrhy A1 až A38, usnesení výboru pro obranu. A21 je nehlasovatelné,
    pokud by byl přijat C2 bod 3. A24 je nehlasovatelné, pokud by byl přijat D2. B2
    a C1 jsou nehlasovatelné, protože jsou totožné s usnesením Stálé komise pro kontrolu
    Vojenského zpravodajství a ústavně-právního výboru. '
  - 'Za jedenácté o návrhu zákona jako celku ve znění přijatých pozměňovacích návrhů." '
  - 'Děkuji. '
  - ' '
  - 'Místopředseda PSP Vojtěch Filip: Děkuji, pane zpravodaji. Očekával jsem spíš
    jiné vyjádření, ale dobře, budeme to opakovat. Já jenom konstatuji, že usnesení
    garančního výboru vám bylo doručeno jako sněmovní tisk 800/6. Vítám mezi námi
    ministra obrany Lubomíra Metnara a ptám se, jestli před otevřením rozpravy chce
    ještě nějak doplnit slova pana ministra Richarda Brabce. Nechce. Tak já otevírám
    rozpravu a požádám o slovo prvního přihlášeného, Pavla Žáčka. Připraví se Radovan
    Vích. Pane poslanče, máte slovo.  '
8. schůze:
  Předseda vlády ČR Andrej Babiš:
  - '

    Takže navrhuji vám osobní smír tady veřejně a budu se snažit ho co nejvíce dodržovat.
    Protože myslím, že osobní útoky do politiky nepatří. Pojďme se bavit skutečně
    věcně, pojďme se bavit o tom, co tahle republika potřebuje. Potřebuje důchodovou
    reformu, potřebuje daňovou reformu, potřebuje reformu veřejné správy, potřebuje
    zásadním způsobem posunout i v dalších podmínkách. A především potřebujeme - to,
    co vy říkáte, že jsem nenavrhl žádný zákon? My potřebujeme těch zákonů méně! My
    těch zákonů máme tolik, že už se v nich nevyznají ani právníci! A to, že chrlíte
    jeden zákon za druhým, taky s těmi tisíci, nebo desetitisíci zaměstnanci jako
    ministr financí. To jste je všechny napsal sám? Nebuďte směšný. Vždyť to nemá
    smysl. My přece potřebujeme naopak, aby právní řád byl jednodušší, srozumitelnější
    a také aby soudy nebyly alibistické a rozhodovaly nejenom podle litery, ale podle
    ducha zákona. A na tom jsme připraveni skutečně spolupracovat i z opozice. Děkuji.
    (Potlesk z řad poslanců KDU-ČSL.) '
  - ' '
  - 'Místopředseda PSP Petr Fiala: Děkuji. Pro správné znění stenozáznamu konstatuji,
    že jména poslanců, jejichž omluvy jsem četl naposledy, správně znějí Lubomír Španěl
    a Jan Hrnčíř. Já jsem jejich křestní jména zaměnil. Za to se jim omlouvám. '
  - 'Dalším přihlášeným s přednostním právem je pan předseda vlády Babiš. Prosím,
    pane předsedo, máte slovo. '
  - ' '
  - 'Předseda vlády ČR Andrej Babiš: Děkuji za slovo. No, pane Bělobrádek, vy říkáte
    osobní útoky do politiky nepatří. A kdo to dneska začal? Kdo řekl, že jsem nekompetentní?
    Vy jste to řekl jako první. Tak se toho držte. Já nejsem prostřednictvím, jsem
    tady. (Smích a potlesk od poslanců klubu ANO.) Vy jste řekl, že jsem nekompetentní
    - '
  - ' '
  - 'Místopředseda PSP Petr Fiala: Já se omlouvám, pane premiére. Jenom pro pořádek,
    protože se tady opakovaně objevují dotazy, konstatuji, že zk. 59 jednacího řádu
    ukládá povinnost obracet se prostřednictvím předsedajícího pouze poslancům na
    poslance. Členové vlády a na členy vlády se lze obracet přímo. (Premiér Babiš:
    No vidíte, tak si to pamatuju dobře.) Myslím, že to je jasné. Pane předsedo, můžete
    pokračovat. '
  - ' '
  - 'Předseda vlády ČR Andrej Babiš: Takže vy jste řekl, že jsem nekompetentní. Já
    jsem jenom řekl, že mám nějaké poznatky z té rady, a to je všechno. Já už to nechci
    rozebírat. Nemám žádnou nevraživost, necítím nic, já jsem v pohodě. '
  - 'Vy říkáte, že nejste osobní, tak proč říkáte, že jsem studoval v zahraničí? Víte,
    jak dlouho jsem tam studoval? Rok. A víte, proč jsem nedostudoval? Protože po
    prověrkách v šedesátém devátém jsem se musel vrátit domů, aby naši neemigrovali.
    Tak nebuďte osobní, neříkejte. Ano, studoval jsem rok. Pak jsem se musel vrátit
    a nedostudoval jsem. Tak nebuďme osobní. Já určitě nechci být osobní. A vy jste
    začal, já jsem reagoval a pro mě to skončilo. A určitě se budu snažit tomu vyvarovat. '
  - 'Panu Stanjurovi. Já určitě prosím vás neútočím na novináře. Mě pan Mitrofanov
    baví. Ta jeho nenávist vůči mně. Mě to fakt baví, ta twitterová bublina, jak si
    tam píšou a jak mě tam urážejí. Já nemám žádný problém s novináři. A já umím i
    odpouštět, jsem nad věcí. Představte si, že v neděli jdu k tomu Moravcovi. Dva
    roky jel na mě. I v té debatě závěrečné jsem dostal čočku. Ne, já jsem mu odpustil
    a jdu tam. A budu s ním debatovat. Já mám rád Českou televizi i novináře. Já s
    tím nemám problém. Tak neříkejte, že já tady mám nějaký problém. Nemám žádný problém.
    Já jsem se změnil a jsem nad věcí. A říkám, že je třeba odpouštět i nepřátelům.
    (Směje se. Smích napříč sálem.) '
  - 'A prosím vás, pane Stanjura, vy jste neskutečný demagog. Protože ten fiskální
    pakt, co to je? Vždyť to není nic. Jaký to má na nás vliv? My jsme dneska vzorem
    v Evropě z hlediska hospodaření a přebytků a dluhu. Já to přednáším na té Evropské
    radě, když jsme tam seděli. Tak jsem řekl těm předsedům vlád a prezidentům. My
    jsme se bavili o rozpočtu. Oni všichni - a kolik co bude stát? Já říkám - a vážení,
    a co ty daně a co ten reverse charge? Znovu jsem si tam zahrál ten svůj reverse
    charge. A teď jsem psal prezidentovi Macronovi o reverse charge. Protože Francie
    nám to blokuje. '
  - 'Takže ten fiskální pakt neznamená vůbec nic. Je to jenom to, že se hlásíme k
    tomu, že budeme rozpočtově odpovědní. A to je všechno. A my v tom Bruselu přece
    chceme, aby nám nedali kvóty, bojujeme proti kvótám, proti migraci, chceme, abychom
    si mohli sami určovat peníze z fondů. Teď jsme psali komisařce Cretu, že tady
    máme jedenáct miliard, které potřebujeme přesunout. No a teď jsem jednal s Česmadem
    a chceme pro naše řidiče náklaďáků, aby nás nehendikepovali, aby tam nebyly ty
    restrikce proti nám. Takže my od toho Bruselu chceme plno věcí a tahle prkotina
    nehraje žádnou roli. My nechceme být na všechno trouble makeři. Takže ten fiskální
    pakt nemá žádný vliv na nic a je to jenom, že jsme poslední. A vy to dobře víte,
    tak nevím, proč o tom mluvíte. Takže bych byl rád, kdybychom si to říkali, jak
    to je. '
  - 'A panu Michálkovi, co mi tady hodil ten zákon, děkuji. Určitě to budeme číst,
    a pokud to bude fajn, určitě to podpoříme. Děkuji. (Potlesk z řad poslanců ANO.) '
  - ' '
  - 'Místopředseda PSP Petr Fiala: Další přihlášky s přednostním právem nemám a ani
    nikoho nevidím, že by se s přednostním právem hlásil. Takže připomínám, že podle
    zk. 54 odst. 7 nyní rozhodne Sněmovna o pořadu schůze uvedené v žádosti. Připomínám,
    že návrh pořadu schůze zní Personální změny, které provádí vláda bez důvěry. '
  - 'Nyní tedy budeme hlasovat o pořadu osmé schůze Poslanecké sněmovny, jak byl písemné
    předložen. (Zaznívá zvukový gong.) Přivolávám poslance z předsálí. Eviduji zájem
    o odhlášení. Odhlašuji vás nyní všechny. Prosím vás, abyste se znovu přihlásili
    svými identifikačními kartami. '
  - ' '
  - 'Nyní je Poslanecká sněmovna připravena k hlasování o navrženém pořadu schůze. '
  - 'Hlasování zahajuji. Kdo je pro, ať stiskne tlačítku a zvedne ruku. Kdo je proti? '
  - 'Je to hlasování číslo 3. Přihlášeno je 154 poslanců, pro 59, proti 4. Návrh byl
    zamítnut. '
  - ' '
  - 'Paní poslankyně, páni poslanci, projednali jsme stanovený pořad osmé schůze Poslanecké
    sněmovny, kterou tímto končím. Připomínám, že sedmá schůze Poslanecké sněmovny
    je přerušena do 20. března 2018 do 14 hodin, kdy se znovu sejdeme. Přeji vám pěkný
    víkend. '
  - ' '
  - '(Schůze skončila ve 12.48 hodin.)  '
80. schůze:
  Předseda vlády ČR Andrej Babiš:
  - ' '
  - 'Předseda vlády ČR Andrej Babiš: Takže dobrý den všem. Vážený pane předsedo, vážené
    poslankyně, vážení poslanci, předstupuji dnes před vás jménem vlády se žádostí
    o prodloužení nouzového stavu, který vláda vyhlásila usnesením číslo 957 ze dne
    30. září 2020 pro území České republiky z důvodu ohrožení zdraví v souvislosti
    s prokázáním výskytu koronaviru na území České republiky. Tento nouzový stav byl
    poté prodloužen celkem už pětkrát a dnes vláda před vás, Poslaneckou sněmovnu,
    předstupuje znovu s novou žádostí o prodloužení nouzového stavu o 30 dnů, to je
    do 21. února 2021. Vláda žádá o prodloužení nouzového stavu hlavně z důvodu dosáhnout
    zásadního obratu v boji s koronavirovou epidemií, což se nám nemůže povést bez
    protiepidemických opatření, a samozřejmě stále máme v nemocnicích hospitalizovaných
    6 390 našich spoluobčanů, z toho 1 100 na jednotkách intenzivní péče. A samozřejmě
    je namístě znovu poděkovat našim zdravotníkům, kteří skutečně bojují často více
    než 12 hodin denně za záchranu životů našich spoluobčanů. My skutečně potřebujeme
    prodloužit ten stav nouze, a to hlavně z toho důvodu, že musíme dělat plošná opatření.
    Plošná opatření. A bez toho prodloužení stavu nouze je zkrátka dělat nemůžeme.
    Já myslím, že jsem to tady představoval opakovaně a že myslím, že všichni chápou,
    jak je to důležité. '
  - 'A samozřejmě ta hlavní debata je o očkování. A já bych na tomto místě zopakoval,
    jaký je stav očkování. My jsme od prvních dodávek 26. prosince minulého roku do
    včera, kdy přišla dodávka Pfizeru krácená asi o 15 %, obdrželi 248 625 vakcín,
    v přepočtu lahvička - pět vakcín. A do dnešního rána podle ISIN bylo naočkováno
    154 989 našich spoluobčanů. Takže ten hlavní náš problém je, a to je problém všech
    evropských států, že nemáme dostatek vakcíny. A Evropa objednala, Evropská komise,
    a my jsme se domluvili, všechny členské státy, že budeme společně objednávat,
    objednala 2 miliardy vakcín pro 477 milionů obyvatel Evropské unie, 27 členských
    států, od pěti výrobců. Od pěti výrobců. A navíc Evropská komise, a na tom participovala
    i Česká republika svým finančním příspěvkem, předplatila těmto dodavatelům 3 miliardy
    euro, 3 miliardy euro. Ale bohužel poptávka je obrovská a dodávky váznou. Co se
    týká Pfizer-BioNTech, Evropa objednala nejdřív 200 milionů, potom opcí 100 milionů,
    čili 300, a teď ještě doobjednala 200 milionů, takže celkem 500 milionů, a dodavatel
    argumentuje teď, a včera nám bohužel tedy oznámil, že dodávky 28. ledna budou
    kráceny téměř o 30 %, i 4. února, i 11. února, i když původně bylo přislíbeno,
    že krátí jenom včerejší dodávku. Takže je to velký problém a dodavatel argumentuje
    úpravami ve výrobě, aby mohl navýšit tu kapacitu, kterou jsme si objednali jako
    Evropa, o 200 milionů. '
  - 'Takže my samozřejmě se snažíme aktivně to řešit. Já jsem o tom mluvil a psal
    si několikrát i s kancléřkou Merkelovou, se Sebastianem Kurzem a také jsme poslali
    dopis - premiér, kancléř Rakouska, řecký premiér, dánská premiérka a já jsme poslali
    dopis předsedovi Evropské rady, kde hlavně apelujeme na to, aby Evropská léková
    agentura už konečně schválila vakcínu AstraZeneca. Velká Británie očkuje vakcínu
    AstraZeneca od 4. ledna. A AstraZeneca, já tady mám celý seznam krajin, které
    schválily vakcínu AstraZeneca: Argentina, Brazílie, Dominikánská republika, Indie,
    Irák, Mexiko, Mongolsko, Maroko, Pákistán, a Velká Británie očkuje od 4. ledna,
    a my si myslíme, že skutečně potřebujeme urychleně, aby Evropská agentura schválila
    tuhle vakcínu, která by samozřejmě umožnila i očkování u našich praktiků, kteří
    to sice teď dělají, ale samozřejmě tato vakcína je na to podstatně vhodnější.
    Dnes večer je Evropská rada, to znamená, všichni premiéři a prezidenti Evropy
    a my určitě budeme znovu apelovat, tak jak jsme už apelovali 10. prosince, když
    jsme říkali předsedkyni Evropské komise, proč už Velká Británie očkuje Pfizer-BioNTech
    od 8. prosince, a my jsme museli čekat na to schválení až do 23. 12. a začali
    jsme očkovat až 27. 12., podle toho, jako to bylo domluveno. Takže to je hlavní
    problém. '
  - 'Samozřejmě u nás proběhla velká debata o rezervačním systému. Dnes ráno měl pan
    ministr Blatný tiskovou konferenci, kde oznámil vstřícné kroky, protože fakt bylo
    velmi problematické, aby naši senioři nad 80 let vlastně museli do toho systému
    opakovaně chodit místo toho, aby dostali jasnou zprávu, kdy mají termín. Ten počet
    registrací k včerejšímu večeru byl 173 000, počet rezervací 72 180 a čekající
    na rezervace 100 000. Ale postupně se to zlepšuje. A samozřejmě každý takový systém
    má své porodní bolesti. Ale já myslím, že to řešíme, a ty problémy, které vznikly,
    byly hlavně na straně očkovacích míst, konkrétně například v Ostravě, kde z nepochopitelných
    důvodů neočkovali v sobotu a vymlouvali se na centrálu, a byl to hlavně jejich
    problém. Takže očkování je samozřejmě základ. Ono to trošku připomíná tu situaci
    s rouškami, i když samozřejmě je to neporovnatelné, které, ano, vlastně za první
    vlny byl problém, velký problém, dneska jich máme na skladě 80 milionů, a samozřejmě
    ten vývoj s těmi vakcínami v čase, si myslím, se zásadně změní. My jsme objednali
    téměř 20 milionů vakcín, 20 milionů. To znamená, že každý občan naší země, kdo
    projeví zájem, a já pevně doufám, že všichni projeví zájem, bude naočkován. A
    samozřejmě my teď máme de facto dva systémy. To znamená, ten první systém, který
    je spíš nesystém, bez rezervací, to samozřejmě aby byli naočkováni zdravotníci
    a senioři v domovech seniorů, a od 15. ledna senioři nad 80, kdy já jsem opakovaně
    apeloval na to, abychom preferovali naše seniory nad 80. Oni jsou, bych řekl,
    velice důležití, samozřejmě zdravotníci, kteří se starají o naše pacienty a hlavně
    na covidových jednotkách jsou určitě nejdůležitější.  '
81. schůze: {}
82. schůze: {}
83. schůze:
  Předseda vlády ČR Andrej Babiš:
  - ' '
  - 'Poslankyně Alena Gajdůšková: Další návrh je pozměňovací návrh pod písmenem B2.
    Bude-li přijat, je potom nehlasovatelný bod D3. Je to pozměňovací návrh paní poslankyně
    Šafránkové, který ruší zastropování na 90 % příjmu. '
  - ' '
  - 'Místopředseda PSP Vojtěch Filip: Paní ministryně, stanovisko? (Nesouhlasné.) '
  - 'Zahájil jsem hlasování číslo 16. Ptám se, kdo je pro? Kdo je proti? Děkuji vám. '
  - 'Hlasování číslo 16, 99 přítomných, 27 pro, 1 proti. Návrh nebyl přijat. Další
    návrh. '
  - ' '
  - 'Poslankyně Alena Gajdůšková: Dále tedy můžeme hlasovat bod D3 paní poslankyně
    Richterové. Tento pozměňovací návrh navrhuje prodloužení vyplácení příspěvku na
    14 dnů. '
  - ' '
  - 'Místopředseda PSP Vojtěch Filip: Stanovisko paní ministryně? (Nesouhlasné.) '
  - 'Zahájil jsem hlasování číslo 17. Ptám se, kdo je pro? Kdo je proti? Děkuji vám. '
  - 'Hlasování číslo 17, 99 přítomných, pro 18, proti 24. Návrh nebyl přijat. Poslední
    návrh. '
  - ' '
  - 'Poslankyně Alena Gajdůšková: Děkuji. Poslední je pozměňovací návrh pana poslance
    Chvojky, který upravuje jednotný informační systém práce a sociálních věcí. '
  - ' '
  - 'Místopředseda PSP Vojtěch Filip: Stanovisko, paní ministryně? (Souhlasné.) '
  - 'Zahájil jsem hlasování číslo 18. Ptám se, kdo je pro? Kdo je proti? Děkuji vám. '
  - 'Hlasování číslo 18, z 99 přítomných pro 68, proti 2. Návrh byl přijat. '
  - ' '
  - 'Tím jsme vyčerpali všechny návrhy k hlasování. Je tomu tak, paní zpravodajko? '
  - ' '
  - 'Poslankyně Alena Gajdůšková: Ano, je to přesně tak. '
  - ' '
  - 'Místopředseda PSP Vojtěch Filip: Můžeme přikročit k hlasování o návrhu zákona
    jako celku. '
  - ' '
  - 'Přednesu návrh usnesení: "Poslanecká sněmovna vyslovuje souhlas s vládním návrhem
    zákona o mimořádném příspěvku zaměstnanci při nařízené karanténě, podle sněmovního
    tisku 1153, ve znění schváleném Poslaneckou sněmovnou." '
  - 'Zahájil jsem hlasování číslo 19. Ptám se, kdo je pro? Kdo je proti? Děkuji vám. '
  - 'Hlasování číslo 19, přítomno 99 poslanců, pro 80, proti 14. Návrh byl přijat.
    Konstatuji, že s návrhem zákona byl vysloven souhlas. '
  - ' '
  - 'Děkuji paní ministryni, děkuji zpravodajce a končím bod číslo 1. '
  - ' '
  - 'Poslankyně Alena Gajdůšková: Já také děkuji všem, kteří podpořili tento návrh
    zákona. '
  - ' '
  - 'Místopředseda PSP Vojtěch Filip: Pokračovat v jednání budeme bodem '
  - 'Zopakuji jednací řád v této věci, tedy postup Poslanecké sněmovny při prodloužení
    nouzového stavu podle ústavního zákona č. 110/1998 Sb., o bezpečnosti České republiky,
    a podle zk. 109m zákona o jednacím řádu. Prosím, aby kolegové a kolegyně dávali
    pozor, abychom přesně věděli, jaký bude postup jednání, protože jsme tady měli
    určité problémy. '
  - 'Tak ještě jednou. Rozprava se koná pouze jedna. Nelze uplatňovat faktické poznámky.
    V rozpravě může poslanec vystoupit maximálně dvakrát. Sněmovna může rozhodnout
    o omezení řečnické doby až na pět minut, bude-li přednesen návrh. Zatím takový
    návrh nemám. Případné omezení řečnické doby se vztahuje i na poslance pověřeného
    přednést k věci stanovisko poslaneckého klubu. Vystoupení osob s přednostním právem
    není dotčeno. Doprovodná usnesení nejsou vyloučena. To je tedy celý návrh a zopakování
    postupu při jednání o prodloužení nouzového stavu. '
  - 'Konstatuji, že k návrhu na vyslovení souhlasu Poslanecké sněmovny s prodloužením
    nouzového stavu vám byl doručen sněmovní dokument 7369. '
  - 'Požádám předsedu vlády České republiky pana Andreje Babiše, aby přednesl úvodní
    slovo. Poté dám doplňující úvodní slovo panu ministru zdravotnictví. Prosím, pane
    předsedo, máte slovo. '
  - ' '
  - 'Předseda vlády ČR Andrej Babiš: Dobrý den ještě jednou. Vážený pane předsedo,
    vážené poslankyně, vážení poslanci, předstupuji dnes před vás jménem vlády se
    šestou žádostí o prodloužení nouzového stavu, který vláda v souvislosti s koronavirem
    vyhlásila 30. září 2020. Dnes vláda před vás, Poslaneckou sněmovnu, předstupuje
    s novou žádostí o prodloužení nouzového stavu o 30 dnů, do 16. března 2021. '
  - 'Nouzový stav není výmysl vlády. Je to nutný prostředek, aby bylo možno realizovat
    plošná protiepidemiologická opatření, která mohou omezovat občanské svobody a
    plně využít pomoci Armády České republiky a integrovaného záchranného systému.
    Kapacita zdravotnických zařízení v některých regionech je na hraně, občas jsou
    nutné transporty vrtulníky do jiných regionů mimo standardní systém letecké záchranné
    služby za pomoci vrtulníků armády či policie. '
  - 'Já jsem dostal vícero výzev z různých institucí, organizací, a hlavně od zdravotníků.
    Například Asociace českomoravských nemocnic varuje před okamžitým skončením nouzového
    stavu. Píšou, že by skončila celostátní koordinace činnosti nemocnic a jimi poskytované
    péče. Státní, krajské, městské i soukromé nemocnice by ji poskytovaly pouze podle
    pokynů svého zřizovatele nebo majitele. Nutné přesuny pacientů s COVID-19 by byly
    možné jedině na základě dobrovolné dohody nemocnic. Skončila by organizovaná pomoc
    armády a možnost povolat do služby v nemocnicích další zdravotníky. Nemocnice
    by musely vrátit od státu zapůjčené přístroje a zařízení, zdravotníky by nebylo
    možné za jejich úsilí navíc odměnit, naopak by začal opět plně platit jen zákoník
    práce a jím stanovená pracovní doba včetně přesčasů a další. Navíc by ze dne na
    den byla neúčinná a nevymahatelná většina opatření státu a krajů přijatých k omezení
    šíření nákazy, což by vedlo k úplnému uvolnění kontaktů mezi lidmi. '
  - 'Již po řadu měsíců jsou nemocnice na hranici svých možností a některé na pokraji
    kolapsu. Úplné rozvolnění a nekontrolované šíření nákazy včetně nových mutací
    viru je cestou k dalšímu přetížení nemocnic a k rychlému zhroucení nemocniční
    sítě. Zásadně by byl postižen nejen systém testování, ale i samotného očkování
    proti COVID-19, postavený především na nemocnicích a jejich personálních možnostech.
    Proto se s plnou vážností a znalostí situace obracíme na vládu, aby při jednání
    o prodloužení nouzového stavu postupovala způsobem umožňujícím dosažení konsenzu,
    i na poslance, aby takový konsenzus umožnili. Navíc hasiči by ani nemohli rozvážet
    vakcíny například v Moravskoslezském kraji a byla by paralyzována činnost státních
    hmotných rezerv.  '
84. schůze: {}
85. schůze: {}
86. schůze: {}
87. schůze:
  Předseda vlády ČR Andrej Babiš:
  - ' '
  - 'Poslanec Petr Bendl: Děkuji, už jenom krátce. Nepochybuji o tom, pane premiére,
    že jste skvělý obchodník a že se se zprostředkovateli umíte vypořádat. To jsem
    si jistý, že tohle dokážete velmi dobře a umíte je obejít. Mně jde o to, že tady
    jsou tisíce lidí, kteří se zaregistrovali, a teď jim píší zpátky, že se mají přeregistrovat,
    protože vakcína není a že hledat vakcínu máme. Neznám konkrétní znění té smlouvy.
    Souhlasím s vámi v tom, že pochybní zprostředkovatelé mají jít pryč a že nemají
    být součástí procesu dodávky vakcín. To podepisuji. Nicméně si myslím, že premiér,
    potažmo i ministr zdravotnictví, by se měli snažit, je-li tady někde nějaká možnost,
    sehnat vakcínu, která je k dispozici. Tak bych se ptal AstraZenecy přímo, zdali
    je tedy možné v rámci toho, co vyrábí mimo Evropskou unii, a já nevím, jestli
    je to součástí té smlouvy, či nikoliv, jestli se na to vztahují ta evropská omezení,
    či nikoliv. Pokud ne, což by měl být váš hlavní zájem (upozornění na čas), tak
    jednat případně s tím licencovaným výrobcem o dodávkách. '
  - ' '
  - 'Předseda PSP Radek Vondráček: Já vám děkuji. Slovo má pan předseda vlády. '
  - ' '
  - 'Předseda vlády ČR Andrej Babiš: Ještě jednou to zkusím. AstraZeneca opakovaně
    všechny členské státy upozorňovala, že neexistuje, aby bylo možné koupit jejich
    vakcínu mimo přímo výrobce AstraZeneca, takže je to podvod. A jestli jsem dobrý
    obchodník, nebo ne, pane poslanče, já si myslím, že teď se mi celkem povedl dobrý
    nákup Ivermektinu, který primář Rezek chtěl nakoupit a nepovedlo se mu to. Mně
    se to povedlo za dva dny o třikrát nižší cenu. V sobotu jsme začali vyjednávat,
    v pondělí byl kontrakt a v úterý přišla dodávka. Takže ano, pokud je to výrobce
    a pokud je to napřímo a pokud je to výhodné pro Českou republiku, tak to děláme,
    ale toto byl jenom podvod. '
  - ' '
  - 'Předseda PSP Radek Vondráček: Děkuji. Poprosím pana poslance Bojka, aby nám přednesl
    svou interpelaci, poté paní poslankyně Pekarová Adamová. '
  - ' '
  - 'Poslanec Marian Bojko: Dobrý den, pane předsedo. Dobrý den, dámy a pánové. Dobrý
    den, pane premiére, v médiích jste se pochlubil, že jste zajistil lék Bamlanivimab.
    Mám na vás několik otázek. Kolik stojí jedna léčebná dávka? Kolik bude celková
    cena dodávky? Je součástí dohody, že Česká republika obdrží pouze lék, anebo je
    možné jako u Remdesiviru, že zaplatíme a obdržíme pouze placebo? Je vám známo,
    že tento lék je pouze experimentální, neověřený, určený pouze pro pacienty s lehkým
    stavem onemocnění COVID-19, nevyžadující hospitalizaci, nevyžadující podávání
    kyslíku a dobou klinických příznaků nepřesahujících sedm dnů, tedy lidem, kteří
    se doma léčí samoléčbou? Tyto údaje České společnosti anesteziologie, resuscitace
    a intenzivní medicíny České lékařské společnosti Jana Evangelisty Purkyně vám
    nechávám na řečnickém pultíku. '
  - ' '
  - 'Předseda PSP Radek Vondráček: Děkuji. Já poprosím o rychlou dezinfekci pultíku,
    protože pan poslanec nedodržuje vládní opatření v jednacím sále, a poté bude mít
    slovo pan předseda vlády. (Děje se. Pracovnice úklidu na žádost z pléna odnáší
    složku s údaji od poslance Bojka mimo řečnický pult na stolek zpravodajů.) Děkujeme.
    Slovo má pan premiér. Prosím, máte slovo. '
  - ' '
  - 'Předseda vlády ČR Andrej Babiš: Děkuji za slovo. Jsem velice rád, že se nám podařilo
    zabezpečit Bamlanivimab a že se nám to podařilo přímo od americké společnosti,
    taky jsme velice rychle jednali, a skvělé bylo to, že ta společnost dává cenu
    jednotlivým státům podle HDP, takže je to spravedlivé. '
  - 'Bamlanivimab je antibody koktejl, je to léčebná látka, která má umožnit pacientům
    v počátečním stadiu nákazy COVID-19, aby nekončili na jednotkách intenzivní péče.
    Tím se zabývala klinická skupina Ministerstva zdravotnictví, pracovní skupina
    8. 2. 2021 zformulovala stanovisko k tomuto léku a SÚKL povolil užívání tohoto
    léku. Takže je to lék, který funguje ve světě stejně jako Regeneron, který dostal
    prezident Trump, a to se nám taky povedlo nakoupit přímo, jako druhým v Evropě
    po Německu. '
  - 'Myslím si, že je důležité, že naši pacienti mají možnost tento lék dostat, tuto
    monoklonální protilátku, a jsou klinické důkazy o efektivitě léku. Thomayerova
    nemocnice nakoupila 500 dávek tohoto léku, dostalo to už 12 pacientů, první pacientka
    byla onkologicky nemocná a chválabohu se jí daří dobře. Dostalo to 28 dalších
    nemocnic, které o to projevily velký zájem. Takže já nevím, co vám na tom vadí,
    že díky tomuto léku můžeme zachraňovat životy našich spoluobčanů. Ten lék, pokud
    vím, stojí kolem 24 000 korun, což si myslím, že je určitě zanedbatelná částka
    za cenu jednoho života. Takže vůbec nechápu, proč se vám to nelíbí, když je o
    to velký zájem i v Evropě a všude na světě a nemocnice jsou rády, že vůbec tuto
    protilátku nebo tento antibody koktejl dostaly. Bylo rozdáno doposud 217 dávek
    z první dodávky, samozřejmě se to určitě průběžně vyhodnocuje a zatím je skvělá
    zpráva, že se pacientům daří velice dobře a že žádný neskončil v nemocnici po
    podání tohoto přípravku. '
  - ' '
  - 'Předseda PSP Radek Vondráček: Děkuji. Pan poslanec má zájem o doplňující otázku. '
  - ' '
  - 'Poslanec Marian Bojko: Děkuji, pane premiére, ale na dvě zásadní otázky jste
    mi neodpověděl, a to je, kolik bude celková cena dodávky a jestli je součástí
    dohody, že Česká republika obdrží pouze lék, anebo je možné jako u Remdesiviru,
    že zaplatíme a obdržíme pouze placebo. Já bych k tomu ještě řekl, že všichni známe
    situaci v České republice ohledně korupce lékařů ze strany farmaceutických společností,
    kdy bylo obviněno 200 lidí, z toho 150 lékařů, z korupce farmaceutickými společnostmi,
    kdy tito lékaři svou vinu uznali a dohodli se se státem na pokutě ve výši 150
    % přijatého úplatku. Sama společnost Eli Lilly, výrobce Bamlanivimabu, obdržela
    v USA pokutu 29 milionů dolarů za korupci ve východní Evropě. Jak zaručíte občanům
    této země, že při tomto vámi osobně domluveném obchodu nedošlo ke korupci? Děkuji
    za odpověď. '
  - ' '
  - 'Předseda PSP Radek Vondráček: Děkuji. Poprosím opět o rychlou dezinfekci, když
    už jsme se rozhodli takto postupovat, tak dodržíme postup. (Děje se.) Pane premiére,
    chviličku. Prosím, pane premiére, máte slovo. '
  - ' '
  - 'Předseda vlády ČR Andrej Babiš: Já skutečně nemám slov. Váš kolega je posedlý
    Ivermektinem, to jsem nakoupil, za to jste mě nepochválil, a pan kolega o tom
    stále vykládal celý den, tak jsem to zařídil.  '
88. schůze:
  Předseda vlády ČR Andrej Babiš:
  - '

    Tedy velmi prosím vládu i Sněmovnu, jednak abychom podpořili usnesení, které konstatuje,
    že vláda má tuto možnost, pokud to uzná za vhodné, vyhlásit nový nouzový stav,
    že toto řešení a tato cesta, tento postup je jediný možný, jediný správný. A aby
    následně ten třetí bod, se kterým přišla vláda, aby ho předkladatelé stáhli, protože
    v tom okamžiku je bezdůvodné o tomto bodu jednat, protože je jasně naznačeno,
    k čemu Sněmovna takříkajíc v uvozovkách dává pouvoir vládě, co je tím správným
    postupem tak, abychom respektovali i v této nelehké situaci právní řád České republiky. '
  - 'Popravdě řečeno, veřejnost nezajímá to, jestli to bude podle pandemického zákona,
    nebo krizového zákona nebo jakého zákona. Je důležité, aby nouzový stav, případně
    právní mantinely, ve kterých se pohybujeme a pohybuje se vláda, aby přinesl to,
    co si všichni přejeme, a to je to zlepšení. To je potřeba, to je klíčové, to je
    důležité. A když nebudeme diskutovat nad bodem 3, tak vláda dostává prostor třeba
    zasednout ještě dnes i nad těmi opatřeními, která je potřeba dotáhnout jasně,
    srozumitelně a potom je také komunikovat směrem k veřejnosti. Myslím si, že právě
    informační stránka celé věci, jasná, srozumitelná komunikace, bude tou cestou,
    jak vůbec ještě udržet poslední zbytky elementární důvěry veřejnosti ne k vládě,
    ale k opatřením samotným a k tomu, že se z toho dokážeme společně vyhrabat. Děkuji. '
  - ' '
  - 'Předseda PSP Radek Vondráček: Já vám děkuji, pane poslanče. Mám zde faktickou
    poznámku - pan poslanec Jiří Bláha. '
  - ' '
  - 'Poslanec Jiří Bláha: Vážení kolegové, já vás nebudu dlouho zdržovat. Je to o
    jediné věci. Já bych vás chtěl poprosit, že opravdu, věřte tomu, je jedno, jestli
    to vyhlásíme takhle, nebo takhle. Ano, pojďme udělat to, na čem se shodneme, ale
    pojďme všichni být nápomocni k tomu, abychom se chovali zodpovědně. To znamená,
    že na každém z vás poslanci je, abyste oslovili co nejvíce těch, kteří můžou to,
    co my vyhlásíme, dodržovat, protože věřte tomu, že bez toho, že to na konci budou
    lidé nějakým způsobem akceptovat, že budou ochotni se tomu podřídit, že to nebude
    jenom na oko, jsme schopni dojít k cíli. K ničemu je, že jsou zavřené restaurace
    a obchody, když ve svém volném čase se chováme nezodpovědně. K ničemu je, že máme
    školáky doma, nejsou ve škole, když pak odpoledne se všichni scházejí, paří, baví
    se bez ochran atd. To všechno je k ničemu. (Smích.) Ano, třeba i bez ochran. Ano.
    (Pobavení.) Takže věřte tomu, že vlastním příkladem a aktivním přístupem jsme
    schopni - i bez těch ochran - to dát! Děkuji. '
  - ' '
  - 'Předseda PSP Radek Vondráček: Já vám děkuji, pane poslanče. Rozsvítila se mi
    tu faktická poznámka - pan poslanec Benešík. Ještě byla šance, že se špatně opřel
    o stůl, ale pan poslanec si přeje vystoupit. Máte slovo. '
  - ' '
  - 'Poslanec Ondřej Benešík: Já se moc omlouvám, já jsem se opravdu zdržoval vystoupení,
    pane předsedo, ale technicky. Ono opravdu není jedno, jak říkal předřečník, jak
    se ten stav vyhlásí. My prostě pořád tvrdíme, že prodloužit ten stav Poslaneckou
    sněmovnou není v rámci Ústavy. Je to protiústavní a jediná možnost, jak ten nouzový
    stav tady mít, je ten, aby ho znovu vyhlásila, respektive aby nový nouzový stav
    vyhlásila vláda. Vláda k tomu, aby vyhlásila nový nouzový stav, vůbec Poslaneckou
    sněmovnu nepotřebuje, není to naše kompetence. My v tom prostě nemůžeme nic jiného
    udělat, vláda to může udělat na 30 dnů bez toho, jestli se to Benešíkovi líbí,
    nebo nelíbí, ale musí to zdůvodnit. To je celé. Takže není to jedno, a to se tady
    pořád snažíme prostě vysvětlit, že není jedno, jestli se prodlouží něco protiústavně,
    a my tvrdíme, že to protiústavní je, anebo vláda převezme plnou odpovědnost a
    vyhlásí nový nouzový stav na vlastní odpovědnost. To je celé. '
  - ' '
  - 'Předseda PSP Radek Vondráček: Já vám děkuji a ptám se naposledy, jestli ještě
    někdo chce vystoupit ve všeobecné rozpravě. Nikoho v sále nevidím, končím všeobecnou
    rozpravu. Je zájem o závěrečná slova? Pan zpravodaj? (Ne.) Pan ministr za vládu?
    Není. Přistoupíme k podrobné rozpravě. Ptám se, kdo má zájem o vystoupení v podrobné
    rozpravě. Pan předseda klubu Pirátské strany Michálek. '
  - ' '
  - 'Poslanec Jakub Michálek: Děkuji za slovo. Já se hlásím k návrhu usnesení, který
    jsem přednesl v obecné rozpravě a předal písemně zpravodaji i předsedům klubů
    na lavice. '
  - ' '
  - 'Předseda PSP Radek Vondráček: Ano, děkuji. Ptám se, zda ještě někdo v podrobné
    rozpravě. Nikoho nevidím, podrobnou rozpravu končím. Ptám se opět, zda je zájem
    o závěrečná slova. Není, a my tedy budeme hlasovat. Možná poprosím pana zpravodaje,
    aby nám přečetl to usnesení ještě jednou, ať víme přesně, o čem hlasujeme. '
  - ' '
  - 'Poslanec Marek Výborný: Děkuji, pane předsedo. Byl podán v tomto bodu jeden návrh
    usnesení, které zní: "Poslanecká sněmovna konstatuje, že po ukončení nouzového
    stavu ke dni 27. února 2021 je v návaznosti na šíření nových mutací koronaviru
    a snižující se kapacitu zdravotního systému v kompetenci vlády vyhlásit nový nouzový
    stav za účelem přijetí opatření proti šíření epidemie nad rámec pandemického zákona." '
  - ' '
  - 'Předseda PSP Radek Vondráček: Tak. Já jsem přivolal kolegy z předsálí. Myslím,
    že jsme zastoupeni v dostatečném počtu. Zase někdo klepe, neděláte dobře. Doufám,
    že to bude fungovat. (Pobavení.) Všechny jsem vás odhlásil. Poprosím vás, abyste
    se znovu přihlásili. Zdá se, že počet přihlášených je stabilní. '
  - ' '
  - 'Pan zpravodaj nám přečetl návrh usnesení, o kterém nyní zahajuji hlasování, a
    ptám se, kdo je pro navržené usnesení? Kdo je proti? '
  - 'V hlasování číslo 9 je přihlášeno 156 poslanců, pro 132, proti 21. Návrh byl
    přijat. Konstatuji, že návrh usnesení byl schválen. '
  - ' '
  - 'Děkuji panu zpravodaji a končím tento bod. '
  - ' '
  - 'Otevírám další bod, kterým je '
  - 'K tomuto bodu vám byl doručen sněmovní dokument 7577, který obsahuje také usnesení
    vlády, v němž žádá mimo prodloužení nouzového stavu i revokaci usnesení Poslanecké
    sněmovny číslo 1530. Já poprosím, aby předložený návrh uvedl předseda vlády Andrej
    Babiš. Prosím, máte slovo. '
  - ' '
  - 'Předseda vlády ČR Andrej Babiš: Dobrý den všem. Vážený pane předsedající, vážené
    paní kolegyně, kolegové, děkuji za slovo. Já bych nejdřív chtěl tady za vládu
    deklarovat, že jsem poslal 24. února 2021 žádost vlády ČR o vyslovení souhlasu
    s prodloužením doby nouzového stavu, a to na dobu končící uplynutím 31. března
    2021. Chci vás informovat, že jménem vlády beru zpět část výše uvedené žádosti,
    a to v části týkající se žádosti o revokaci usnesení Poslanecké sněmovny ze dne
    18. února 2021, číslo 1530, o zrušení nouzového stavu, které bylo vyhlášeno pod
    číslem 84/2021 Sb., ale trvá naše žádost o prodloužení nouzového stavu. '
  - 'A já bych chtěl jenom připomenout, že my jsme tu žádost a my jsme ten nouzový
    stav vyhlásili na základě žádosti hejtmanů, abychom se trošku vrátili do historie,
    jak to bylo. Takže Sněmovna byla proti prodloužení, následně hejtmani nás požádali,
    my jsme vyhlásili. A proto vláda chce prodloužit nouzový stav a samozřejmě ty
    debaty, jestli je to podle zákonů, nebo ne, my si myslíme, že ano, a jsme přesvědčeni
    o tom, že jsme to vyhlásili správně, a já nechci tady řešit, kteří právníci co
    říkají.  '
89. schůze: {}
9. schůze: {}
90. schůze: {}
91. schůze: {}
92. schůze: {}
93. schůze: {}
94. schůze:
  Předseda vlády ČR Andrej Babiš:
  - ' '
  - 'Předseda vlády ČR Andrej Babiš: Děkuji za slovo. Ano, původně jsem měl mít Evropskou
    radu, která skončila včera pozdě večer, takže původně jsem se chtěl omluvit, ale
    Rada skončila včera, tak jsem tady. '
  - 'Vážený pane předsedo, vážené kolegyně, vážení kolegové, myslím, že situace, ve
    které nyní jsme, a žádost a důvody žádosti o prodloužení nouzového stavu jsou
    všem notoricky známé. Myslím, že už jsme tady posedmé. Opět žádáme o prodloužení
    nouzového stavu a já pevně doufám, že to bude poslední lockdown, a tento je nejdůležitější.
    A myslím, že všichni chápeme tu situaci, a lidi jsou na to připraveni. Pevně doufám,
    že se nám to povede a neuděláme stejnou chybu, jako jsme udělali před Vánoci.
    My všichni samozřejmě chceme, aby se děti co nejdřív vrátily do škol, aby sportovaly. '
  - 'Takže jsem vás teď chtěl požádat, abyste nás podpořili. Stálo nás to spoustu
    energie, všechny z nás, a ty důvody jsou úplně jasné. Myslím, že jsme se snažili
    i opozici... hlavně tedy pan ministr Blatný předložil skutečně konkrétní materiály,
    materiál o uzávěře okresů, protože skutečně měly pozitivní vliv na pokles počtu
    nakažených, dále analýza trendu výskytu onemocnění COVID-19, dále prezentace vybrané
    ukazovatele a další věci. Takže myslím, že bychom měli všichni pochopit to, že
    ty argumenty tady jsou. '
  - 'Nám všem samozřejmě vadí omezení pohybu ohledně uzávěry okresů, ale chápu, že
    všichni jsou frustrovaní, že to trvá dlouho a psychika nás všech je samozřejmě
    ohrožena. Ale myslím, že teď je tady skutečně naděje, že to může být poslední
    lockdown. Ta čísla klesají. Sice klesají pomaleji, než jsme si mysleli, a nový
    expertní tým doktora Smejkala, který je jednak novým členem Rady pro zdravotní
    rizika a jednak radí panu ministrovi zdravotnictví, tak skutečně nedoporučuje
    minimálně do Velikonoc a jasně říká, že si nemůžeme dovolit žádné rozvolnění.
    Dokonce někteří epidemiologové a odborníci volají po úplném lockdownu, který by
    se dotkl i naší ekonomiky, ale tady jsme vedli o tom debatu a my zase nemůžeme
    ohrozit rozpočet a další pracovní místa, takže jsme požádali o to prodloužení. '
  - 'Stav v nemocnicích je stále nedobrý. Stav je 7 853 lidí hospitalizovaných a na
    jipkách více než 1 700. Samozřejmě i věková struktura je úplně jiná. Včera bylo
    hospitalizovaných 500 lidí, průměrný věk 65. Tak už to není tak, jako to bylo
    v minulém roce, že jsou to lidi nad 75. Stav v nemocnicích klesá velice pomalu
    a pro úplné zvládnutí epidemie samozřejmě potřebujeme zvládnout další kroky. To
    je samozřejmě nejlépe omezit kontakty a myslím si, že lockdown zafungoval. '
  - 'Samozřejmě to hlavní, co je, je masivní očkování. Tomu se věnuji nejvíc a chtěl
    bych jenom zopakovat, že jsme vakcín objednali dostatečný počet. Objednali jsme
    téměř 25 milionů vakcín a teď se vyjednává o dalším množství 10 milionů Pfizer/BioNTech
    od 1. října. A Pfizer/BioNTech nabídl. respektive jsme vyjednali, a hlavně to
    je iniciativa rakouského kancléře Sebastiana Kurze - já jsem byl druhý v Evropě,
    který ho podpořil, dále chorvatský premiér Andrej Plenkovič, slovinský premiér,
    lotyšský premiér - a my včera všichni jsme bojovali za to, abychom se vrátili
    k rozdělování vakcín podle počtu obyvatel, protože to jediné je spravedlivé a
    tak jsme se domluvili v prosinci 2020 na Evropské radě. Evropská unie si dala
    jeden cíl: naočkovat dospělou populaci v každé členské zemi 70 %. Toho bychom
    měli dosáhnout v červenci tohoto roku, ale není možné, aby některé státy byly
    někde na úrovni 90 % a druhé státy 40 %. A o tom byla včera ta Evropská rada,
    která trvala víc než osm hodin. '
  - 'A já znovu opakuji, že v mediálním prostoru jsou různé informace, že jsme neobjednali
    dostatek vakcín. Objednali! Objednali jsme pro 13 milionů našich občanů. Takže
    v této chvíli podle posledních průzkumů má zájem se nechat proočkovat jenom 64
    %. Samozřejmě v momentě, kdy se změní situace, budeme propagovat a přesvědčovat
    všechny, aby se nechali naočkovat. Očkování je nejdůležitější. '
  - 'My jsme velice dobře objednali Pfizer/BioNTech. Toho máme objednáno polovinu
    a ještě teď z těch 100 milionů bychom měli doobjednat 2,4 milionu. To je nejspolehlivější
    dodavatel na rozdíl od AstraZeneca, která slíbila, že dodá v prvním kvartálu Evropě
    120 milionů a dodala jenom 30. Pokračuje to, že v druhém kvartálu AstraZeneca
    slíbila dodat 180 milionů, a dodá jenom 70. '
  - 'Nejabsurdnější na tom je, že Evropa vyvezla 77 milionů vakcín a dostala jenom
    80 milionů. Evropská unie vyvezla celkem 77 milionů od 1. prosince minulého roku
    a z toho 43 milionů jsme vyvezli do Velké Británie. Z té částky jsme vyvezli asi
    11 milionů a do Spojených států taky. A Velká Británie vyvezla do Evropské unie
    nulu a Spojené státy vyvezly do Evropské unie nulu. Takže my tohle vyvážíme, což
    je samozřejmě problém. O tom jsme včera diskutovali, protože zkrátka to není možné,
    aby nebyl dostatek vakcín pro evropské občany a aby tyto vakcíny šly z Evropy
    ven. '
  - 'Od 30. ledna 2021 byly zavedeny licence. Bylo podáno asi 350 žádostí a z toho
    jenom jedna byla zamítnuta. To taky není dobře. '
  - 'Takže ty vakcíny, to je vlastně klíč všeho. Děláme pro to maximum. Máme 233 očkovacích
    míst. Společně s kraji si myslím, že to zvládáme, že se očkuje maximálně možně.
    Samozřejmě je potřeba ještě dořešit vztahy mezi praktiky a jednotlivými očkovacími
    místy, protože tam ano - my jsme určitě, kdybychom měli dostatek vakcíny, tak
    mohli samozřejmě praktici očkovat podstatně víc. Z dodavatelů Česká republika
    měla původně 600 000 od Astry, bohužel přijde jenom 391 000 na první čtvrtletí.
    A Johnson & Johnson, který sliboval na duben 185 000, tak dodá nakonec jenom dvakrát
    20 000. To je to hlavní.  '
95. schůze: {}
96. schůze: {}
97. schůze: {}
98. schůze:
  Předseda vlády ČR Andrej Babiš:
  - '

    A prosím, ve svých vystoupeních bych požádal pana předsedu vlády a místopředsedu
    vlády, aby vystupovali alespoň tak, jako pan předseda vlády dnes, že ve veřejném
    vystoupení prohlásí, že se o tom dozvěděli v pátek nebo těsně před sobotním vystoupením,
    a přitom bylo evidentní, že od 6. dubna, jak dnes řekl pan předseda vlády, o tom
    věděli minimálně z ústního jednání před výborem pro zpravodajskou činnost. To
    znevažuje totiž jakékoliv vyjádření kohokoliv z vás a nevím, jestli byste to tady
    řekli, nebýt selhání exministra Petříčka, který to v podstatě vyzradil. Mě to
    mrzí, protože to znevěrohodňuje pozici České republiky. '
  - ' '
  - 'Místopředseda PSP Vojtěch Pikal: Děkuji. Nyní je zde s faktickou poznámkou přihlášen
    pan poslanec Čižinský, pak zde mám prodloužený seznam přednostních práv a vidím,
    že se mi také hlásí pan premiér, nicméně jako první pan poslanec Čižinský. (Předsedající
    hovoří s místopředsedou Filipem mimo mikrofon.) Ještě není rozprava, pane poslanče,
    takže v tom případě budeme pokračovat v přednostních právech a pan poslanec Jurečka
    je nyní na řadě. Pana premiéra si tedy dám do pořadí. Prosím. '
  - ' '
  - 'Poslanec Marian Jurečka: Já teď udělám... jestli bude pan předsedající souhlasit,
    tak já tedy pana premiéra pustím. '
  - ' '
  - 'Místopředseda PSP Vojtěch Pikal: Já tomu rád vyhovím, jenom se budu muset zeptat
    i ostatních, kteří jsou s přednostním právem v tuto chvíli, jestli nebude nikdo
    nic namítat. Nevidím, že by někdo chtěl něco namítat, takže slovo má pan premiér
    a pak se vrátíme k původnímu pořadí. Prosím, pane premiére. '
  - ' '
  - 'Předseda vlády ČR Andrej Babiš: Já se omlouvám. Já to ještě jednou vysvětlím.
    6. 4. v 6.30 hodin ráno mě ředitel BIS požádal, abych svolal výbor pro zpravodajskou
    činnost. Tak jsem ho svolal na 7. 4. v 7.00 hodin ráno. Tam jsme dostali ústní
    informaci, byla prezentace, nedostali jsme žádný papír. A 16. 4., to byl pátek,
    v 15.54 hodin jsem poprvé dostal zprávu BIS v písemné formě. Předtím jsem neměl
    nikdy žádný papír. Takže já jen vysvětluji, jak to bylo. Tak snad už je to jasné.
    Děkuji. '
  - ' '
  - 'Místopředseda PSP Vojtěch Filip: Děkuji panu předsedovi vlády. Nyní s přednostním
    právem pan předseda Jurečka. Máte slovo, pane poslanče. '
  - ' '
  - 'Poslanec Marian Jurečka: Děkuji. Vážený pane předsedající, vážený pane premiére,
    paní ministryně, dva ministři vlády, chci ocenit pana premiéra, že se tady vrátil
    k té debatě, protože já se budu snažit být stručný a mám tam některé apely i přímo
    na vás a na vaši vládu. Já se možná vrátím do roku 2014 a trošku i navážu na to,
    co tady říkal můj předřečník pan předseda Filip. '
  - 'Já jsem tehdy byl - tak jako někteří i současní členové vlády - členem vlády,
    tehdy ministrem obrany byl pan ministr Stropnický, ministrem vnitra byl pan ministr
    Chovanec, a když se tehdy ta událost ve Vrběticích stala, když došlo k tomu prvnímu
    útoku, tak si pamatujeme, že na vládě ty informace i potom na Bezpečnostní radě
    státu byly opakovaně probírány po dobu několik měsíců. Řešila se základní operativa,
    evakuce osob ve Vrběticích, Vlachovicích a v dalších obcích v okolí, včetně průmyslové
    zóny. Řešila se spousta věcí, vynakládaly se velké náklady na zabezpečení toho
    areálu, převoz munice a další věci, které souvisely s vyčištěním toho území. '
  - 'A tady chci reagovat na pana Vojtěcha Filipa. Pane předsedající, tady je potřeba
    si uvědomit, že už tehdy po tom prvním výbuchu policie to sice tehdy ještě šetřila
    jako nedbalost, ale po druhém výbuchu to bylo překvalifikováno na úmyslný trestný
    čin, a tehdy i veřejně, to tady mohu říci, se pan ministr vnitra Chovanec obrátil
    na policii s tím, že má alarmující informace v souvislosti s výbuchy ve Vrběticích,
    že nešlo o nedbalost těch lidí. To zaznělo už tehdy. Tehdy to bylo probíráno,
    veřejně samozřejmě, interně, takže už tehdy bylo velmi silné podezření, že dva
    zkušení zbrojaři neudělají takovou chybu, aby došlo k této záležitosti. '
  - 'Takže já - protože pěkně, nespouštět takovou tu klasickou komunistickou doktrínu
    zpochybňování těch věcí, relativizování těch věcí, protože v ten okamžik zpochybňujete
    celý systém - státního zastupitelství, práce policie, práce bezpečnostních složek
    v této republice. Já bych vás chtěl poprosit, aby zástupce vaší strany chodil
    na jednání bezpečnostního výboru, protože tam včera nebyl. Kdyby tam byl, tak
    by ty informace slyšel z první ruky, měl možnost se zeptat, ale váš pan kolega
    tam bohužel nepřišel. Takže tolik k této věci na úvod. '
  - 'Nicméně k těm událostem, které sledujeme teď aktuálně, já bych velmi ocenil,
    kdyby vy, pane premiére, ideálně s panem ministrem vnitra, vicepremiérem Janem
    Hamáčkem, kdybyste ty informace, které jste tady řekl a které, předpokládám, případně
    můžete drobně doplnit ještě po konzultaci se zástupci vyšetřovatelů a služeb,
    kdybyste mohli vystoupit v nějakém opravdu hlavním vysílacím čase a s mimořádným
    projevem udělat shrnutí této události, protože je opravdu velmi nešťastné, když
    ty informace se tak různě kouskují, něco řeknete vy tady, něco pan vicepremiér
    Hamáček řekne v pořadu Události, komentáře a podobně, ale kdyby to zaznělo z vašich
    úst v jedné relaci, bylo by to velmi užitečné pro to, vymezit prostor pro dezinformace,
    protože ten je dneska velmi velký. Aby bylo jasně pojmenováno, jakým způsobem,
    na základě jakých základních věcí se k tomu došlo, proč to trvalo ten dlouhý časový
    úsek, protože na to se mnoho lidí odkazuje. Bylo by velmi dobré, kdybyste toto
    uměli pojmenovat. '
  - 'Samozřejmě, úplně ideálně by bylo, kdyby toto uměl pojmenovat náš pan prezident,
    který, kdyby vystoupil a jako představitel našich ozbrojených sil tyto věci udělal,
    bylo by to úplně nejideálnější, ale to asi očekával bohužel nemůžeme. '
  - 'Já se vrátím k tomu, jak člověk vnímá závažnost této situace. Byl to čin, který
    byl spáchán představiteli jiných služeb jiného státu, který do té doby se tvářil
    jako stát, který s námi chce mít přátelské vztahy. Bylo to na území České republiky,
    bylo to v prostoru, který patří Armádě České republiky, zemřeli při tom dva občané,
    je velkým zázrakem, že těch obětí nebyly desítky, ne-li stovky. V perimetru několika
    set metrů lidi nacházeli úlomky té munice na svých zahradách, na svých střechách.
    A nevím, jak bychom vysvětlovali našim partnerům na Slovensku, v Maďarsku, v Bulharsku,
    kdyby ta munice explodovala někde cestou, jak je možné, že takováto zásilka původem
    z České republiky udělala takovouto věc. '
  - 'Já bych tady chtěl poděkovat všem, nejenom zástupcům bezpečnostních složek, ale
    i policie, Státnímu zastupitelství a všem spolupracujícím orgánům v zahraničí,
    za práci, kterou odvedli. Musím smeknout před tím, že - nepočítám poslední dva
    týdny - ale že vlastně celou dobu vyšetřování ty informace neutekly nikam ven
    na veřejnost. To svědčí o opravdu velmi dobré, koordinované práci našich složek. '
  - 'Chtěl bych vás, pane premiére, požádat o daleko větší razanci, pokud jde o spolupráci
    na mezinárodním poli a komunikaci s našimi spojenci, aby ta razance se rovnala
    tomu, co dělala tehdejší britská premiérka Theresa May, která jednoznačně, naprosto
    jasně oslovila své spojence prostřednictvím diplomatických kontaktů, předala závažnost
    těch informací a požádala o to, aby došlo nejenom k podpoře rétorické, ale ke
    konkrétní podpoře z hlediska vyhoštění takzvaných diplomatů z ruských ambasád
    ve spojeneckých zemích. '
  - 'Jenom připomenu, ty počty byly velmi velké. Spojené státy americké jich vyhostily
    60, Ukrajina 13 a Česká republika, tady patří poděkování vaší vládě, že jste ten
    krok tenkrát udělali. Takže prosím pěkně, buďte v tomto daleko aktivnější. Přiznám
    se, že vůbec nechápu, když jste tyto informace jako vláda měli, a vy jako premiér,
    proč jste v této situaci měnili ministra zahraničních věcí. V takové situaci!
    (zvýšeným hlasem) Zodpovědná vláda, když ví, co se může stát, co bude potřebovat
    na tom diplomatickém kolbišti, bych očekával, že tady bude kvalifikovaný ministr,
    který tu práci dělá naplno, ministr zahraničních věcí, který má už vybudované
    kontakty, a díky jeho kontaktům budeme schopni mít plnou diplomatickou podporu
    našich spojenců. '
  - 'Je evidentní, že vláda to věděla, závažnost té situace, přesto jste ten krok,
    to odvolání, udělali. Tomu nerozumím. Prosil bych toto vysvětlit, jak jste jako
    premiér s tím mohl souhlasit. Pochopil bych, kdybyste předsedovi strany koaličního
    partnera řekl: Respektuji to, ale máme před sebou těžkou situaci, počkejme třeba
    měsíc a pak konejme - pokud je to tedy nezbytně nutné. A tento krok je v neprospěch
    České republiky, teď se to ukazuje naprosto v plné nahotě. Já bych totiž očekával,
    že včera, když už je tedy ministrem zahraničí v tento okamžik Jan Hamáček, že
    sedne do letadla večer a navštíví minimálně své partnery v Berlíně, v Paříži a
    v Londýně. To by podle mě měl udělat zodpovědný ministr zahraničních věcí, aby
    těm nejklíčovějším partnerům tady v Evropě byl schopen říct tyto věci mezi čtyřma
    očima a požádat je o plnou podporu. To mně tady obrovským způsobem teď chybí. '
  - 'Já bych chtěl, pane premiére, požádat a tady říct, že máte jednoznačnou podporu
    - předpokládám, i zástupců opozičních demokratických stran: srovnejte poměry sil
    na našich ambasádách, je to tomu teď výjimečná příležitost, i když z ní nikdo
    nemáme radost, a vyčistěte tu ambasádu ruskou v Praze.  '
99. schůze: {}
